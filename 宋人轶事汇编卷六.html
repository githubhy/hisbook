<!DOCTYPE html>
<html lang="en">
<head>
<meta http-equiv="Content-Type" content="text/html; charset=UTF-8">
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>15 宋人轶事汇编卷六 | 历史上的一些人</title>
<meta name="author" content="林峰">
<meta name="description" content="15.1 李　沆  文靖李公沆布衣时，先正端焕知舒州，属因事涉江，公实侍行。俄而风涛暴作，几覆没。有大校王其姓，善鉴人伦，遽白曰：「此有真相，孰敢为害，何惧之有？」是日果利涉无虞，众皆神其事。及公之贵，王校尚存焉。《王文正公笔录》。《宋朝事实类苑》卷四十八。...">
<meta name="generator" content="bookdown 0.26 with bs4_book()">
<meta property="og:title" content="15 宋人轶事汇编卷六 | 历史上的一些人">
<meta property="og:type" content="book">
<meta property="og:image" content="/images/cover_sheep_thinker.jpeg">
<meta property="og:description" content="15.1 李　沆  文靖李公沆布衣时，先正端焕知舒州，属因事涉江，公实侍行。俄而风涛暴作，几覆没。有大校王其姓，善鉴人伦，遽白曰：「此有真相，孰敢为害，何惧之有？」是日果利涉无虞，众皆神其事。及公之贵，王校尚存焉。《王文正公笔录》。《宋朝事实类苑》卷四十八。...">
<meta name="twitter:card" content="summary">
<meta name="twitter:title" content="15 宋人轶事汇编卷六 | 历史上的一些人">
<meta name="twitter:description" content="15.1 李　沆  文靖李公沆布衣时，先正端焕知舒州，属因事涉江，公实侍行。俄而风涛暴作，几覆没。有大校王其姓，善鉴人伦，遽白曰：「此有真相，孰敢为害，何惧之有？」是日果利涉无虞，众皆神其事。及公之贵，王校尚存焉。《王文正公笔录》。《宋朝事实类苑》卷四十八。...">
<meta name="twitter:image" content="/images/cover_sheep_thinker.jpeg">
<!-- JS --><script src="https://cdnjs.cloudflare.com/ajax/libs/clipboard.js/2.0.6/clipboard.min.js" integrity="sha256-inc5kl9MA1hkeYUt+EC3BhlIgyp/2jDIyBLS6k3UxPI=" crossorigin="anonymous"></script><script src="https://cdnjs.cloudflare.com/ajax/libs/fuse.js/6.4.6/fuse.js" integrity="sha512-zv6Ywkjyktsohkbp9bb45V6tEMoWhzFzXis+LrMehmJZZSys19Yxf1dopHx7WzIKxr5tK2dVcYmaCk2uqdjF4A==" crossorigin="anonymous"></script><script src="https://kit.fontawesome.com/6ecbd6c532.js" crossorigin="anonymous"></script><script src="libs/jquery-3.6.0/jquery-3.6.0.min.js"></script><meta name="viewport" content="width=device-width, initial-scale=1, shrink-to-fit=no">
<link href="libs/bootstrap-4.6.0/bootstrap.min.css" rel="stylesheet">
<script src="libs/bootstrap-4.6.0/bootstrap.bundle.min.js"></script><script src="libs/bs3compat-0.3.1/transition.js"></script><script src="libs/bs3compat-0.3.1/tabs.js"></script><script src="libs/bs3compat-0.3.1/bs3compat.js"></script><link href="libs/bs4_book-1.0.0/bs4_book.css" rel="stylesheet">
<script src="libs/bs4_book-1.0.0/bs4_book.js"></script><script src="libs/accessible-code-block-0.0.1/empty-anchor.js"></script><script src="https://cdnjs.cloudflare.com/ajax/libs/autocomplete.js/0.38.0/autocomplete.jquery.min.js" integrity="sha512-GU9ayf+66Xx2TmpxqJpliWbT5PiGYxpaG8rfnBEk1LL8l1KGkRShhngwdXK1UgqhAzWpZHSiYPc09/NwDQIGyg==" crossorigin="anonymous"></script><script src="https://cdnjs.cloudflare.com/ajax/libs/mark.js/8.11.1/mark.min.js" integrity="sha512-5CYOlHXGh6QpOFA/TeTylKLWfB3ftPsde7AnmhuitiTX4K5SqCLBeKro6sPS8ilsz1Q4NRx3v8Ko2IBiszzdww==" crossorigin="anonymous"></script><!-- CSS --><style type="text/css">
    
    div.hanging-indent{margin-left: 1.5em; text-indent: -1.5em;}
  </style>
</head>
<body data-spy="scroll" data-target="#toc">

<div class="container-fluid">
<div class="row">
  <header class="col-sm-12 col-lg-3 sidebar sidebar-book"><a class="sr-only sr-only-focusable" href="#content">Skip to main content</a>

    <div class="d-flex align-items-start justify-content-between">
      <h1>
        <a href="index.html" title="">历史上的一些人</a>
      </h1>
      <button class="btn btn-outline-primary d-lg-none ml-2 mt-1" type="button" data-toggle="collapse" data-target="#main-nav" aria-expanded="true" aria-controls="main-nav"><i class="fas fa-bars"></i><span class="sr-only">Show table of contents</span></button>
    </div>

    <div id="main-nav" class="collapse-lg">
      <form role="search">
        <input id="search" class="form-control" type="search" placeholder="Search" aria-label="Search">
</form>

      <nav aria-label="Table of contents"><h2>Table of contents</h2>
        <ul class="book-toc list-unstyled">
<li><a class="" href="index.html"></a></li>
<li><a class="" href="%E6%9E%97%E5%B3%B0%E8%AF%84.html"><span class="header-section-number">1</span> 林峰评</a></li>
<li><a class="" href="%E4%B8%89%E5%9B%BD%E9%AD%8F%E5%B8%9D.html"><span class="header-section-number">2</span> 三国魏帝</a></li>
<li><a class="" href="%E4%B8%89%E5%9B%BD%E9%AD%8F%E5%AE%98%E5%91%98.html"><span class="header-section-number">3</span> 三国魏官员</a></li>
<li><a class="" href="%E4%B8%9C%E6%99%8B%E5%B8%9D.html"><span class="header-section-number">4</span> 东晋帝</a></li>
<li><a class="" href="%E5%94%90%E5%AE%98%E5%91%98.html"><span class="header-section-number">5</span> 唐官员</a></li>
<li><a class="" href="%E5%AE%8B%E7%9A%87%E5%B8%9D.html"><span class="header-section-number">6</span> 宋皇帝</a></li>
<li><a class="" href="%E5%AE%8B%E5%AE%98%E5%91%98.html"><span class="header-section-number">7</span> 宋官员</a></li>
<li><a class="" href="%E5%AE%8B%E5%A5%B3%E6%80%A7.html"><span class="header-section-number">8</span> 宋女性</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E9%9B%B6.html"><span class="header-section-number">9</span> 宋人轶事汇编卷零</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80-3.html"><span class="header-section-number">10</span> 宋人轶事汇编卷一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C-4.html"><span class="header-section-number">11</span> 宋人轶事汇编卷二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html"><span class="header-section-number">12</span> 宋人轶事汇编卷三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html"><span class="header-section-number">13</span> 宋人轶事汇编卷四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html"><span class="header-section-number">14</span> 宋人轶事汇编卷五</a></li>
<li><a class="active" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html"><span class="header-section-number">15</span> 宋人轶事汇编卷六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html"><span class="header-section-number">16</span> 宋人轶事汇编卷七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB.html"><span class="header-section-number">17</span> 宋人轶事汇编卷八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D-1.html"><span class="header-section-number">18</span> 宋人轶事汇编卷九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81-1.html"><span class="header-section-number">19</span> 宋人轶事汇编卷十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html"><span class="header-section-number">20</span> 宋人轶事汇编卷十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html"><span class="header-section-number">21</span> 宋人轶事汇编卷十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html"><span class="header-section-number">22</span> 宋人轶事汇编卷十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html"><span class="header-section-number">23</span> 宋人轶事汇编卷十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html"><span class="header-section-number">24</span> 宋人轶事汇编卷十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html"><span class="header-section-number">25</span> 宋人轶事汇编卷十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html"><span class="header-section-number">26</span> 宋人轶事汇编卷十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html"><span class="header-section-number">27</span> 宋人轶事汇编卷十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html"><span class="header-section-number">28</span> 宋人轶事汇编卷十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html"><span class="header-section-number">29</span> 宋人轶事汇编卷二十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html"><span class="header-section-number">30</span> 宋人轶事汇编卷二十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html"><span class="header-section-number">31</span> 宋人轶事汇编卷二十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html"><span class="header-section-number">32</span> 宋人轶事汇编卷二十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html"><span class="header-section-number">33</span> 宋人轶事汇编卷二十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html"><span class="header-section-number">34</span> 宋人轶事汇编卷二十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html"><span class="header-section-number">35</span> 宋人轶事汇编卷二十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html"><span class="header-section-number">36</span> 宋人轶事汇编卷二十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html"><span class="header-section-number">37</span> 宋人轶事汇编卷二十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html"><span class="header-section-number">38</span> 宋人轶事汇编卷二十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html"><span class="header-section-number">39</span> 宋人轶事汇编卷三十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html"><span class="header-section-number">40</span> 宋人轶事汇编卷三十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html"><span class="header-section-number">41</span> 宋人轶事汇编卷三十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html"><span class="header-section-number">42</span> 宋人轶事汇编卷三十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html"><span class="header-section-number">43</span> 宋人轶事汇编卷三十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html"><span class="header-section-number">44</span> 宋人轶事汇编卷三十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html"><span class="header-section-number">45</span> 宋人轶事汇编卷三十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html"><span class="header-section-number">46</span> 宋人轶事汇编卷三十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html"><span class="header-section-number">47</span> 宋人轶事汇编卷三十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html"><span class="header-section-number">48</span> 宋人轶事汇编卷三十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B%E5%8D%81.html"><span class="header-section-number">49</span> 宋人轶事汇编卷四十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E9%9B%B6.html"><span class="header-section-number">50</span> 唐人轶事汇编卷零</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html"><span class="header-section-number">51</span> 唐人轶事汇编卷一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html"><span class="header-section-number">52</span> 唐人轶事汇编卷二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html"><span class="header-section-number">53</span> 唐人轶事汇编卷三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html"><span class="header-section-number">54</span> 唐人轶事汇编卷四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html"><span class="header-section-number">55</span> 唐人轶事汇编卷五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html"><span class="header-section-number">56</span> 唐人轶事汇编卷六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html"><span class="header-section-number">57</span> 唐人轶事汇编卷七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB-1.html"><span class="header-section-number">58</span> 唐人轶事汇编卷八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D.html"><span class="header-section-number">59</span> 唐人轶事汇编卷九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81.html"><span class="header-section-number">60</span> 唐人轶事汇编卷十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html"><span class="header-section-number">61</span> 唐人轶事汇编卷十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html"><span class="header-section-number">62</span> 唐人轶事汇编卷十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html"><span class="header-section-number">63</span> 唐人轶事汇编卷十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html"><span class="header-section-number">64</span> 唐人轶事汇编卷十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html"><span class="header-section-number">65</span> 唐人轶事汇编卷十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html"><span class="header-section-number">66</span> 唐人轶事汇编卷十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html"><span class="header-section-number">67</span> 唐人轶事汇编卷十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html"><span class="header-section-number">68</span> 唐人轶事汇编卷十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html"><span class="header-section-number">69</span> 唐人轶事汇编卷十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html"><span class="header-section-number">70</span> 唐人轶事汇编卷二十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html"><span class="header-section-number">71</span> 唐人轶事汇编卷二十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html"><span class="header-section-number">72</span> 唐人轶事汇编卷二十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html"><span class="header-section-number">73</span> 唐人轶事汇编卷二十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html"><span class="header-section-number">74</span> 唐人轶事汇编卷二十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html"><span class="header-section-number">75</span> 唐人轶事汇编卷二十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html"><span class="header-section-number">76</span> 唐人轶事汇编卷二十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html"><span class="header-section-number">77</span> 唐人轶事汇编卷二十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html"><span class="header-section-number">78</span> 唐人轶事汇编卷二十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html"><span class="header-section-number">79</span> 唐人轶事汇编卷二十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html"><span class="header-section-number">80</span> 唐人轶事汇编卷三十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html"><span class="header-section-number">81</span> 唐人轶事汇编卷三十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html"><span class="header-section-number">82</span> 唐人轶事汇编卷三十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html"><span class="header-section-number">83</span> 唐人轶事汇编卷三十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html"><span class="header-section-number">84</span> 唐人轶事汇编卷三十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html"><span class="header-section-number">85</span> 唐人轶事汇编卷三十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html"><span class="header-section-number">86</span> 唐人轶事汇编卷三十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html"><span class="header-section-number">87</span> 唐人轶事汇编卷三十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html"><span class="header-section-number">88</span> 唐人轶事汇编卷三十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html"><span class="header-section-number">89</span> 唐人轶事汇编卷三十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B%E5%8D%81.html"><span class="header-section-number">90</span> 唐人轶事汇编卷四十</a></li>
<li class="book-part">附录</li>
<li><a class="" href="references.html">参考文献</a></li>
</ul>

        <div class="book-extra">
          
        </div>
      </nav>
</div>
  </header><main class="col-sm-12 col-md-9 col-lg-7" id="content"><div id="宋人轶事汇编卷六" class="section level1">
<h1>
<span class="header-section-number">15</span> 宋人轶事汇编卷六<a class="anchor" aria-label="anchor" href="#%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD"><i class="fas fa-link"></i></a>
</h1>
<div id="李-沆" class="section level2">
<h2>
<span class="header-section-number">15.1</span> 李　沆<a class="anchor" aria-label="anchor" href="#%E6%9D%8E-%E6%B2%86"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶六-李沆-1"></span>
文靖李公沆布衣时，先正端焕知舒州，属因事涉江，公实侍行。俄而风涛暴作，几覆没。有大校王其姓，善鉴人伦，遽白曰：「此有真相，孰敢为害，何惧之有？」是日果利涉无虞，众皆神其事。及公之贵，王校尚存焉。《王文正公笔录》。《宋朝事实类苑》卷四十八。</p></li>
<li><p><span id="宋轶六-李沆-2"></span>
李文靖重厚沉默，尝寓京师，亦少出入。一日，忽有一轿至。下轿，乃一盖头妇人，不见其面，然仪度甚美。入文靖房，久而出。众讶之，以为文靖如此，却引得这般人来，遂问之。文靖亦只依违应之曰：「亦言某前程之类，何足信！」深诘之，文靖曰：「诸公曾见其面乎？一面都是目。」《朱子语类》卷一百二十九。</p></li>
<li><p><span id="宋轶六-李沆-3"></span>
李文靖公沆初知制诰，太宗知其贫，多负人息钱，曰：「沆为一制诰，俸入几何？家食不给，岂暇偿逋耶？」特赐钱一百三十万，令偿之。后为学士，因宴，上目送爱之，曰：「沆风度端粹，真佳士也。」后为右揆，居辅弼，当太平，无一事。凡封章建议务更张、喜激昂辈，摇鼓捭阖，公悉屏之，谓所亲曰：「无以报国，聊用以安黎庶尔。」景德元年薨，上临哭之恸，大呼曰：「天乎，忠良纯厚，合享遐寿！」《玉壶清话》卷五。《宋朝事实类苑》卷六。</p></li>
<li><p><span id="宋轶六-李沆-4"></span>
李沆贫时欠人钱三十万，登第后，帝为还之，故宋人诗云：「新祠民祭祀，旧债帝偿还。」《随园随笔》卷二十七。参见雷有终<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html#%E5%AE%8B%E8%BD%B6%E5%9B%9B-%E9%9B%B7%E6%9C%89%E7%BB%88-2">2</a>。</p></li>
<li><p><span id="宋轶六-李沆-5"></span>
李文靖沆其初相也，真宗密使人觇之曰：「朕首命沆为相，汝私往观其忻戚。」中人还，言其门无车马，萧然如常。上叹曰：「李沆大耐官职。」《云谷杂纪》卷四。</p></li>
<li><p><span id="宋轶六-李沆-6"></span>
李文靖公沆为相，沈正厚重，有大臣体。尝曰：「吾为相无他能，唯不改朝廷法制，用此以报国。」士大夫初闻此言，以谓不切于事。及其后，当国者或不思事体，或收恩取誉，屡更祖宗旧制，遂至官兵冗滥，不可胜纪，而用度无节，财用匮乏，公私困弊。推迹其事，皆因执政不能遵守旧规，妄有更改所致。至此始知公言简而得其要，由是服其识虑之精。《归田录》卷一。</p></li>
<li><p><span id="宋轶六-李沆-7"></span>
李文靖公作相，尝读《论语》。或问之，公曰：「沆为宰相，如《论语》中『节用而爱人』、『使民以时』两句，尚未能行。圣人之言，终身佩之可也。」《邵氏闻见录》卷七。《言行龟鉴》卷一。</p></li>
<li><p><span id="宋轶六-李沆-8"></span>
将诏庶官上封直言，有指中书过失，请行罢免者，帝览之不悦，谓〔李〕沆曰：「此辈皆非良善，止欲自进，当谴责以警之。」沆曰：「朝廷比开言路，苟言之当理，宜加旌赏，不则留中可也。况臣等非才，备员台辅，倘蒙见黜，乃是言事之臣有补朝廷。」帝曰：「卿真长者耳。」《遵尧录》卷五。</p></li>
<li><p><span id="宋轶六-李沆-9"></span>
李文靖公沆为相时，真庙尝夜遣使持手诏，问欲以某氏为贵妃如何。文靖对使者引烛焚诏，口附奏曰：「但道沆以为不可。」其事遂寝。《书》曰：「成王畏相。」其此之谓乎？《吕氏杂记》卷下。《昨非庵日纂》二集卷一。</p></li>
<li><p><span id="宋轶六-李沆-10"></span>
李沆相秉钧日，有狂生扣马献书，历诋其短。李逊谢曰：「俟归家当得详览。」狂生遂发讪怒，随公马后肆言曰：「居大位，不能康济天下，又不能引退，久妨贤路，宁不媿于心乎？」但于马上踧踖再三曰：「屡求退，以主上未赐允。」终无忤色。《厚德录》卷四。《自警编》卷一。《贤弈编》卷一。《读书镜》卷二。《何氏语林》卷十四。《昨非庵日纂》一集卷十。《古事比》卷三十七。</p></li>
<li><p><span id="宋轶六-李沆-11"></span>
〔李〕沆在相位，接宾客常寡言。马亮与沆同年生，又与维善，语维曰：「外议以大兄为无口匏。」维乘间尝达亮语，沆曰：「吾非不知也，然今之朝士，得升殿言事，上封论奏，了无壅蔽，多下有司，皆见之矣。若邦国大事，北有强虏，西有戎迁，日旰条议，所以备御之策，非不详究。荐绅中如李宗谔、赵安仁皆时之英秀，与之谈，犹不能启发吾意。自余通籍之子，坐起拜揖，尚周章失措，即席必自论功最，以希宠奖，此有何策而与之接语哉？苟屈意妄言，即世所谓笼罩，笼罩之事，仆病未能也。为我谢马君。」《杨文公谈苑》。《宋朝事实类苑》卷八。《宋名臣言行录》前集卷二。《续湘山野录》。《遵尧录》卷五。《宋稗类钞》卷一。</p></li>
<li><p><span id="宋轶六-李沆-12"></span>
真宗初即位，李沆为相。帝雅敬沆，尝问治道所宜先，沆曰：「不用浮薄新进喜事之人，此最为先。」帝问其人。曰：「如梅询、曾致尧等是矣。」帝深以为然。故终帝之世，数人者皆不进用。是时梅、曾皆以才名自负，尝遣致尧副温仲舒安抚陕西，致尧于合门疏论仲舒，言不足与共事，轻锐之党无不称快。然沆在中书不喜也，因用它人副仲舒，而罢致尧。故自真宗之世，至仁宗初年，多得重厚之士，由沆力也。《龙川别志》卷上。</p></li>
<li><p><span id="宋轶六-李沆-13"></span>
李文靖公沆为相，专以方严厚重，镇服浮躁，尤不乐人论说短长附己。胡秘监旦谪商州，久未召，尝与文靖同为知制诰，闻其拜参政，以启贺之，历诋前居职罢去者，云吕参政以无功为左丞，郭参政以失酒为少监，辛参政非材谢病优拜尚书，陈参政新任失旨退归两省，而誉文靖甚力，意将以附之。文靖愀然不乐，命小吏封置别箧曰：「吾岂真优于是者？亦适遭遇耳。乘人之后而讥其非，吾所不为，况欲扬一己而短四人乎。」终为相，旦不复用。《石林避暑录话》卷二。《厚德录》卷三。《自警编》卷四。《何氏语林》卷三。《昨非庵日纂》二集卷三。《宋稗类钞》卷三。</p></li>
<li><p><span id="宋轶六-李沆-14"></span>
见张齐贤<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html#%E5%AE%8B%E8%BD%B6%E4%BA%94-%E5%BC%A0%E9%BD%90%E8%B4%A4-13">13</a>。</p></li>
<li><p><span id="宋轶六-李沆-15"></span>
寇莱公与丁晋公始甚相善，李文靖公为相，丁公尚为两制，莱公曰：「屡以丁荐，而公不用，何也？」文靖答曰：「今已为两禁也，稍进，则当国。如斯人者，果可当国乎？」寇曰：「如丁之才，相公自度终能抑之否？」文靖曰：「唯，行且用之，然他日勿悔也。」既而二公秉政，果倾轧，竟如文靖之言。《倦游杂录》。《宋朝事实类苑》卷五十七。《遵尧录》卷五。《群书类编故事》卷十七。《古今合璧事类备要》续集卷五十。《宋稗类钞》卷三。</p></li>
<li><p><span id="宋轶六-李沆-16"></span>
寇莱公始与丁晋公善，尝以丁之才荐于李文靖公沆屡矣，而终未用。一日，莱公语文靖曰：「比屡言丁谓之才，而相公终不用，岂其才不足用耶？抑鄙言不足听耶？」文靖曰：「如斯人者，才则才矣，顾其为人，可使之在人上乎？」莱公曰：「如谓者，相公终能抑之使在人下乎？」文靖笑曰：「他日后悔，当思吾言也。」晚年，与寇权宠相轧，交至倾夺，竟有海康之祸，始服文靖之识。《东轩笔录》卷二。《宋朝事实类苑》卷十三。《宋名臣言行录》前集卷二。</p></li>
<li><p><span id="宋轶六-李沆-17"></span>
李文靖端默寡言，堂下花槛颓圮，经岁不问。鱼轩一日语之，文靖不答，累以为言，文靖曰：「岂以此故动吾一念哉！」亦不之问。既薨，盛夏颜色不变，吐香如莲花七日不灭。先文正在中书，一日拊其案曰：「安得见李同年耶？」……同列叩之，曰：「文靖与某在中书，边事方纷然，予尝谓曰：『何日事定？』文靖曰：『陛下天资高明，有为之君也。今二虏未宁，故不暇。某老矣，它日适当公手。』」是时方东封西祀，建立道宫，皆如文靖之言。《闻见近录》。</p></li>
<li><p><span id="宋轶六-李沆-18"></span>
真宗既与契丹和亲，王文正旦问于李文靖沆曰：「和亲何如？」文靖曰：「善则善矣，然边患既息，恐人主渐生侈心耳。」文正亦未以为然。及真宗晚年，多事巡游，大修宫观，文正乃潜叹曰：「李公可谓有先知之明矣。」《涑水记闻》卷六。《宋名臣言行录》前集卷二。案：《旧闻证误》卷一云和亲时「李文靖之薨久矣」。</p></li>
<li><p><span id="宋轶六-李沆-19"></span>
咸平、景德中，李文靖公沆在相位，王文正公旦知政事。时西北二方未平，羽书边报无虚日，上既宵旰，二公寝食不遑。文正公叹曰：「安得及见太平，吾辈当优游矣。」文靖公曰：「国家有强敌外患，足以警惧。异日天下虽平，上意浸满，未必能高拱无事。某老且死，君作相时当自知之，无深念也。」及北鄙和好，西陲款附，于是朝陵展礼，封山行庆，巨典盛仪，无所不讲。文靖已死，文正既衰，疲于赞导，每叹息曰：「文靖圣矣。」故当时谓文靖为圣相云。《邵氏闻见录》卷七。《王文正公笔录》。《渑水燕谈录》卷二。《宋朝事实类苑》卷八。《遵尧录》卷五。</p></li>
<li><p><span id="宋轶六-李沆-20"></span>
真宗朝，李沆、王旦同执政。四方奏报祥瑞，沆固灭裂之，如有灾异，则再三疏陈，以为失德所招，上意不悦。旦退谓沆曰：「相公何苦违戾如此？似非将顺之意。」沆曰：「自古太平天子，志气侈盛。非事奢侈，则耽酒色，或崇释老，不过以此数事自败。今上富于春秋，须常以不如意事裁挫之，使心不骄，则可为持盈守成之主。沆老矣，公他日当见之。」旦犹不以为然。至晚年，东封西祀，礼无不讲。时沆已薨，旦绘像事之，每胸中郁郁，则摩腹环行曰：「文靖，文靖。」盖服其先识也。《孔氏谈苑》卷二。《何氏语林》卷十五。《宋稗类钞》卷三。</p></li>
<li><p><span id="宋轶六-李沆-21"></span>
见王曾<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D-1.html#%E5%AE%8B%E8%BD%B6%E4%B9%9D-%E7%8E%8B%E6%9B%BE-12">12</a>。</p></li>
<li><p><span id="宋轶六-李沆-22"></span>
见夏竦<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%AE%8B%E8%BD%B6%E5%8D%81%E4%B8%80-%E5%A4%8F%E7%AB%A6-9">9</a>。</p></li>
<li><p><span id="宋轶六-李沆-23"></span>
〔李丞相沆〕自奉甚薄，所居陋巷，厅事无重门，其偪下已甚，颓垣坏壁，沆不以屑虑。堂前药栏坏，妻戒守舍者勿令葺，以试沆。沆朝夕见之，经月，终不言。妻以语沆，沆笑谓其弟维曰：「岂可以此动吾一念哉？」家人劝治居第，未尝答。维与言，因语次及之，沆曰：「身食厚禄，时有横赐，计囊装亦可以治第。但念内典以此世界为缺陷，安得圆满如意，自求称足？今市新宅，须一年缮完，人生朝暮不可保，又岂能久居？巢林一枝，聊自足耳，安事丰屋哉？」后遇疾，沐浴右胁而逝，时盛暑，停尸七日，室中无秽气，亦履行之报也。《杨文公谈苑》。《宋朝事实类苑》卷八。《自警编》卷三。《言行龟鉴》卷四。《何氏语林》卷十四。《昨非庵日纂》二集卷十。《宋稗类钞》卷三。</p></li>
<li><p><span id="宋轶六-李沆-24"></span>
李丞相沆有长者誉。一世仆逋宅金数十千，忽一夕遁去，有女将十岁，美姿格，自写一劵系于带，愿卖于宅以偿焉。丞相大恻之，祝夫人曰：「愿如己子育于室，训教妇德，俟长成求偶嫁之。止请夫人亲结褵，以主其婚，然而务在明洁。」夫人如所诲，及笄，择一婿亦颇良，具奁币归之，女范果坚白。其二亲后归旧京闻之，沦感心骨。丞相病，夫妇刲股为羹馈之，至薨，衰绖三年。《湘山野录》卷下。《宋朝事实类苑》卷八。《厚德录》卷二。《仕学规范》卷三十。《自警编》卷四。《何氏语林》卷三。《昨非庵日纂》二集卷三。</p></li>
<li><p><span id="宋轶六-李沆-25"></span>
李文靖乞去，题六和塔云：「经从塔下几春秋，每恨无因到上头。今日始知高处险，不如归卧旧林丘。」《后村诗话》前集卷二。《昨非庵日纂》二集卷十四。</p></li>
</ol>
</div>
<div id="李-维" class="section level2">
<h2>
<span class="header-section-number">15.2</span> 李　维<a class="anchor" aria-label="anchor" href="#%E6%9D%8E-%E7%BB%B4"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶六-李维-1"></span>
见朱昂<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html#%E5%AE%8B%E8%BD%B6%E4%BA%94-%E6%9C%B1%E6%98%82-6">6</a>。</p></li>
<li><p><span id="宋轶六-李维-2"></span>
见丁谓<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html#%E5%AE%8B%E8%BD%B6%E5%85%AD-%E4%B8%81%E8%B0%93-40">40</a>、<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html#%E5%AE%8B%E8%BD%B6%E5%85%AD-%E4%B8%81%E8%B0%93-41">41</a>。</p></li>
</ol>
</div>
<div id="毕士安" class="section level2">
<h2>
<span class="header-section-number">15.3</span> 毕士安<a class="anchor" aria-label="anchor" href="#%E6%AF%95%E5%A3%AB%E5%AE%89"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶六-毕士安-1"></span>
见王禹偁<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html#%E5%AE%8B%E8%BD%B6%E4%BA%94-%E7%8E%8B%E7%A6%B9%E5%81%81-1">1</a>、<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html#%E5%AE%8B%E8%BD%B6%E4%BA%94-%E7%8E%8B%E7%A6%B9%E5%81%81-2">2</a>。</p></li>
<li><p><span id="宋轶六-毕士安-2"></span>
见梁颢<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html#%E5%AE%8B%E8%BD%B6%E4%B8%83-%E6%A2%81%E9%A2%A2-1">1</a>。</p></li>
<li><p><span id="宋轶六-毕士安-3"></span>
真宗尹京，毕相士安为府判，沈毅忠厚。中书将有佥谐，太宗令辅臣历选，俱不称旨。而李相沆必欲用寇公，上曰：「准少年进用，才锐气浮，为朕选河朔有重德、稀姓者，处其中而镇之。」近臣少喻上意，方以毕公进。上果大喜，遂用参大政。时曹利用为枢相，寇、曹二人者，一时恃酒，往往凌诟于席，公处其间，尝温容以平之。不逾月，与寇俱平章事，岁余，果负重望。太宗谓李沆曰：「朕固欲用士安者，顷梦数神人拥一紫绶者，令拜朕曰：『非久当相陛下。』梦中熟视之，乃士安也。」《玉壶清话》卷五。《宋朝事实类苑》卷四十五。</p></li>
<li><p><span id="宋轶六-毕士安-4"></span>
咸平二年十月，诏选官校勘《三国志》、《晋书》、《唐书》。或有言两晋事多鄙恶，不可流行者。真宗以语宰相毕士安，曰：「恶以诫世，善以劝后，善恶之事，《春秋》备载。」帝然之，故命刊刻。《宋朝事实类苑》卷十六。</p></li>
<li><p><span id="宋轶六-毕士安-5"></span>
毕文简公仕至辅相，而四海无田园居第，没未终丧，家用已屈，其妻贷于王文正公家，故天下称其清。《自警编》卷二。</p></li>
<li><p><span id="宋轶六-毕士安-6"></span>
毕文简公之婿曰皇甫泌，少时不羇，唯事蒱博。时毕公作相，累谕不悛，欲面奏其事，使加贬斥，方启口云：「臣有女婿皇甫泌。」适值过庭有急报，不暇敷陈，他日又欲面奏，亦如之，若是者三，值上内逼，遽引袖起，遥语毕曰：「卿累言婿皇甫泌，得非欲转官耶！可与转一资。」毕公不敢辩，唯而退，泌即转殿中丞，后累典大郡，以尚书右丞致仕，年八十五卒。《青箱杂记》卷八。参见向敏中<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html#%E5%AE%8B%E8%BD%B6%E5%85%AD-%E5%90%91%E6%95%8F%E4%B8%AD-9">9</a>。</p></li>
</ol>
</div>
<div id="寇-准" class="section level2">
<h2>
<span class="header-section-number">15.4</span> 寇　准<a class="anchor" aria-label="anchor" href="#%E5%AF%87-%E5%87%86"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶六-寇准-1"></span>
寇莱公少时，不修小节，颇爱飞鹰走狗。太夫人性严，尝不胜怒，举秤锤投之，中足流血，由是折节从学。及贵，母已亡，每扪其痕，辄哭。《涑水记闻》卷七。《宋朝事实类苑》卷五十三。《宋名臣言行录》前集卷四。《群书类编故事》卷七。《昨非庵日纂》二集卷十六。《尧山堂外纪》卷四十四。</p></li>
<li><p><span id="宋轶六-寇准-2"></span>
太宗幸魏时，公年十六，以父陷蕃，上书行在，辞色激昂，举止无畏。上壮之，命有司记姓名。后二年进士及第。《宋名臣言行录》前集卷四。</p></li>
<li><p><span id="宋轶六-寇准-3"></span>
公年十九，举进士。时太宗取人多问其年，年少者往往罢遣，或教公增其年，公曰：「吾初进取，可欺君耶？」《宋名臣言行录》前集卷四。《自警编》卷二。《言行龟鉴》卷二。《古事比》卷十六。</p></li>
<li><p><span id="宋轶六-寇准-4"></span>
初，寇莱公十九擢进士第，有善相者曰：「君相甚贵，但及第太早，恐不善终。若功成早退，庶免深祸。盖君骨类卢多逊耳。」后果如其言。《渑水燕谈录》卷六。《宋朝事实类苑》卷四十九。《古今事文类聚》前集卷三十九。《宋稗类钞》卷一。</p></li>
<li><p><span id="宋轶六-寇准-5"></span>
见张士逊<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D-1.html#%E5%AE%8B%E8%BD%B6%E4%B9%9D-%E5%BC%A0%E5%A3%AB%E9%80%8A-4">4</a>。</p></li>
<li><p><span id="宋轶六-寇准-6"></span>
寇忠愍初登第，授大理评事，知归州巴东县。时唐郎中谓方为郡，夕梦有人告云：「宰相至。」唐思之，不闻朝廷有宰相出镇者。晨兴视事，而疆吏报寇廷评入界，唐公惊喜，出郊迓劳。见其风神秀伟，便以公辅待之，且出诸子罗拜。唐新饰勒鞯，置厅之左，寇既归船，其子拯白其父曰：「适者寇屡目此，宜即送之。」寇果询牙校：「何人知吾欲此？」对以十四秀才。既而力为延誉，拯于孙汉公榜甲等成名。《倦游杂录》。《宋朝事实类苑》卷四十八。《括异志》卷八。《墨客挥犀》卷一。</p></li>
<li><p><span id="宋轶六-寇准-7"></span>
〔公〕知归州巴东县，每期会赋役，不出符移，唯具乡里姓名揭县门，民莫敢后者。尝赋诗有「野水无人渡，孤舟尽日横」之句，时以为若得用，必济大川。手植双柏于县庭，至今民以比甘棠，谓之「莱公柏」。《宋名臣言行录》前集卷四。《渑水燕谈录》卷八。《宋朝事实类苑》卷六十九。《群书类编故事》卷二十三。《宋稗类钞》卷一。</p></li>
<li><p><span id="宋轶六-寇准-8"></span>
元祐九年，巴东大火，柏与公祠俱焚。明年，莆阳郑赣来为令，悼柏之焚，惜公手植，不忍剪伐，种凌霄于下，使附干以上，以著公遗迹，且慰邦人之思。《宋名臣言行录》前集卷四。</p></li>
<li><p><span id="宋轶六-寇准-9"></span>
〔寇准〕为巴东令。巴东有秋风亭，准析韦应物一言为二句云：「野水无人度，孤舟尽日横。」识者知其必大用。《东都事略》卷四十一。《氏族言行类稿》卷四十八。《林下偶谈》卷二。</p></li>
<li><p><span id="宋轶六-寇准-10"></span>
寇莱公诗「野水无人渡，孤舟尽日横」之句，深入唐人风格。初授归州巴东令，人皆以「寇巴东」呼之，以比前赵渭南、韦苏州之类。《湘山野录》卷上。《新编分门古今类事》卷十四。《尧山堂外纪》卷四十四。《宋稗类钞》卷五。</p></li>
<li><p><span id="宋轶六-寇准-11"></span>
太宗时，寇准为员外郎，奏事忤上旨，上拂衣起，欲入禁中，准手引上衣，令上复坐，决其事然后退。上由是嘉之。《涑水记闻》卷二。《孔氏谈苑》卷三。《宋朝事实类苑》卷六。《宋名臣言行录》前集卷四。《自警编》卷六。《仕学规范》卷十七。《类说》卷十九引《三朝圣政录》。</p></li>
<li><p><span id="宋轶六-寇准-12"></span>
太宗器重准，尝曰：「朕得寇准，犹唐文皇之得魏郑公也。」准为虞部员外郎，言事，召对称旨。太宗谓宰相曰：「朕欲擢用寇准，当授以何官？」宰相请用为开封府推官，上怒曰：「此官岂可以待准者邪？」宰相请用为枢密直学士，上沉思良久，曰：「且使为此官可也！」《涑水记闻》卷二。《宋朝事实类苑》卷六。《曲洧旧闻》卷七。</p></li>
<li><p><span id="宋轶六-寇准-13"></span>
寇准初为密学，方年少得意，偶撰《江南曲》云：「江南春尽离肠断，苹满汀洲人未归。」又云：「日暮江南一望时，愁情不断如春水。」意皆凄惨。末年果南迁。《国老谈苑》卷二。</p></li>
<li><p><span id="宋轶六-寇准-14"></span>
见张洎<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html#%E5%AE%8B%E8%BD%B6%E5%9B%9B-%E5%BC%A0%E6%B4%8E-6">6</a>。</p></li>
<li><p><span id="宋轶六-寇准-15"></span>
太宗尝因久旱，欲遣使四方询民疾苦，因谓大臣曰：「天下官吏必有用刑不当者。」时寇准副位枢弼，前对曰：「天下官吏未闻用刑不当者，陛下用刑则实有不当。」上默然久之，问曰：「何也？」准曰：「晋州祖吉受所监临赃，罪不至死，陛下特命杖杀之。参知政事王沔弟犯监主自盗赃，罪至死，陛下以沔故恕其罪。此陛下用刑不当也。」上为之感悟，罢沔参知政事。《儒林公议》。《寇莱公遗事》。</p></li>
<li><p><span id="宋轶六-寇准-16"></span>
见吕端<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html#%E5%AE%8B%E8%BD%B6%E4%BA%94-%E5%90%95%E7%AB%AF-8">8</a>。</p></li>
<li><p><span id="宋轶六-寇准-17"></span>
公守青州，上欲见之，谓左右曰：「寇准岂念我否？」大臣有不悦者，进曰：「臣闻寇准在青州，唯声色是娱，何暇念君父耶？」会遣中使抚巡山东，上曰：「往问寇准安否。北还，从取朝见表来，以慰朕思。」公再拜，泣而谢使者，曰：「良马善犬皆知有主，岂有人臣不思君父邪！但以忌者当路，不敢乞归。陛下若不弃，臣朝召夕行也。要君之章，实未敢上。」既而果召还，领相印。《莱公遗事》。</p></li>
<li><p><span id="宋轶六-寇准-18"></span>
寇准年三十余，太宗欲大用，尚难其少。准知之，遽服地黄，兼饵芦菔以反之，未几髭发皓白。《国老谈苑》卷二。《类说》卷四十五引《圣宋掇遗》。《尧山堂外纪》卷四十四。《宋稗类钞》卷二。</p></li>
<li><p><span id="宋轶六-寇准-19"></span>
寇忠愍为执政，尚少，上尝语人曰：「寇准好宰相，但太少耳。」忠愍乃服何首乌，而食三白，须发遂变，于是拜相。《闻见近录》。《旧闻证误》卷一辨其误。</p></li>
<li><p><span id="宋轶六-寇准-20"></span>
见赵昌言<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html#%E5%AE%8B%E8%BD%B6%E4%BA%94-%E8%B5%B5%E6%98%8C%E8%A8%80-4">4</a>。</p></li>
<li><p><span id="宋轶六-寇准-21"></span>
公在魏时，太宗久不豫，驿召还，问后事。公谢曰：「知子莫若父，臣愚，不敢与也。」上曰：「以卿明智，不阿顺，故问。卿不应让。」公再拜曰：「臣观诸子皇孙，无不令美，至如寿王，得人心深矣。」上大悦，遂定策以寿王为太子。躬行告庙还，六宫皆登御楼以观。时李后闻万姓皆歌呼曰：「吾帝之子少年可爱。」李后不悦，归以告上。上即召公责曰：「百姓但知有太子，而不知有朕，卿误朕也。」公曰：「太子，万世嗣社稷之主也，若传之失其人，实为可忧。今天下歌得贤主，陛下大幸，臣敢以为贺。」上始解，太子卒以定。《莱公遗事》。《宋名臣言行录》前集卷四。</p></li>
<li><p><span id="宋轶六-寇准-22"></span>
太宗尝问寇莱公：「孰可备东宫？」公曰：「此社稷大计，当自择之。知子莫若父，知臣莫若君。此事陛下不可离御坐，臣亦不敢离此，愿一言决定之。」即言及真宗，公乃贺曰：「陛下知子矣。」后数日，真宗因出，有民窃语曰：「好个小官家。」太宗闻之，颇不乐。召公问之，公又贺。太宗曰：「何贺？」公曰：「储贰之立，惟恐人不归伏，今人民有是言，诚可贺也。」太宗释然。《东原录》。</p></li>
<li><p><span id="宋轶六-寇准-23"></span>
见冯拯<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html#%E5%AE%8B%E8%BD%B6%E4%B8%83-%E5%86%AF%E6%8B%AF-3">3</a>。</p></li>
<li><p><span id="宋轶六-寇准-24"></span>
邓州花蜡烛名著天下，虽京师不能造，相传云是寇莱公烛法。公尝知邓州，而自少年富贵，不点油灯，尤好夜宴剧饮，虽寝室亦燃烛达旦。每罢官去，后人至官舍，见厕溷间烛泪在地，往往成堆。《归田录》卷一。《后山谈丛》卷四。《国老谈苑》卷二。《宋朝事实类苑》卷十。《宋名臣言行录》前集卷四。《自警编》卷二。《新编分门古今类事》卷二十。《何氏语林》卷二十一。《疑耀》卷二。《宋稗类钞》卷四。</p></li>
<li><p><span id="宋轶六-寇准-25"></span>
寇莱公尝知邓州，邓人至今庙祀之。熙宁中，侍读学士陈和叔知州，下令闭庙，不得修祀。一日，陈方食，夹子忽就楪失之，已而乃见在莱公祠外土偶手中。陈大怖骇，立牓示百姓，依旧祭享。《东斋记事》辑遗。《宋朝事实类苑》卷六十九。《续墨客挥犀》卷八。</p></li>
<li><p><span id="宋轶六-寇准-26"></span>
见陈恕<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html#%E5%AE%8B%E8%BD%B6%E4%BA%94-%E9%99%88%E6%81%95-6">6</a>。</p></li>
<li><p><span id="宋轶六-寇准-27"></span>
见毕士安<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html#%E5%AE%8B%E8%BD%B6%E5%85%AD-%E6%AF%95%E5%A3%AB%E5%AE%89-3">3</a>。</p></li>
<li><p><span id="宋轶六-寇准-28"></span>
寇忠愍拜相白麻，杨大年之词，其间四句曰：「能断大事，不拘小节。有干将之器，不露锋铓；怀照物之明，而能包纳。」寇得之甚喜，曰：「正得我胸中事。」例外别赠白金百两。《梦溪续笔谈》。</p></li>
<li><p><span id="宋轶六-寇准-29"></span>
张忠定守蜀，闻莱公大拜，曰：「寇准真宰相也。」又曰：「苍生无福。」幕下怪问之，曰：「人千言而尽，准一言而尽，然仕太早，用太速，未及学尔。」张，寇布衣交也，莱公兄事之，忠定常面折不少恕，虽贵不改也。莱公在岐，忠定任蜀还，不留，既别，顾莱公曰：「曾读《霍光传》否？」曰：「未也。」更无他语。盖以不学为戒也。《后山谈丛》卷四。《东原录》。《言行龟鉴》卷三。</p></li>
<li><p><span id="宋轶六-寇准-30"></span>
契丹犯澶渊，奏至，寇准适在病告，上遣数辈召与计事。准辞疾。复遣卫士舁病而入，亦不至。明日，准入对。上引视二图，一江南，一蜀中也。准曰：「江南必王钦若，蜀中必陈尧咨也，二人以其乡里，皆亡国语，不可。」固请銮舆亲征，即出怀中所拟将校姓名，凡数百人，诏𠡠皆具。天戈即日言迈，遂平大宼，准之力也。《孙公谈圃》卷下。</p></li>
<li><p><span id="宋轶六-寇准-31"></span>
契丹犯澶渊，急书日至，一夕凡五至，莱公不发封，谈笑自如。明日见同列以闻，真宗大骇，取而发之，皆告急也，又大惧，以问，公曰：「陛下欲了，欲未了耶？」曰：「国危如此，岂欲久耶！」曰：「陛下欲了，不过五日尔。」其说请幸澶渊。真宗不语，同列惧，欲退，公曰：「士安等止，候驾起，从驾而北。」真宗难之，欲还内，公曰：「陛下既入，则臣不得到又不得见，则大事去矣！请无还内而行也。」遂行，六军百司，追而及之。《后山谈丛》卷一。</p></li>
<li><p><span id="宋轶六-寇准-32"></span>
澶渊之役，寇准与真宗论亲征。上欲入，准曰：「陛下不可入，入则不出矣。」于是高琼在殿下大呼「逍遥子」，即拥以行。《鹤林玉露》丙编卷五。</p></li>
<li><p><span id="宋轶六-寇准-33"></span>
真宗皇帝景德元年，契丹入寇，犯澶渊，京师震动。当时大臣有请幸金陵、幸西蜀者。左相毕文简公病不出，右相寇莱公独劝帝亲征，帝意乃决，遂幸澶渊。帝意不欲过河，寇公力请，高琼控帝马渡过浮梁。帝登城，六军望黄屋呼「万岁」，声动原野，士气大振。帝每使人觇莱公动息，或曰：「寇准昼寝，鼻息如雷。」或曰：「寇准方命庖人斫鲙。」帝乃安。《邵氏闻见录》卷一。</p></li>
<li><p><span id="宋轶六-寇准-34"></span>
景德初，契丹入寇。是时，寇准、毕士安为相，士安以病留京师，准从车驾幸澶渊。王钦若阴言于上，请幸金陵，以避其锐。陈尧叟请幸蜀。上以问准，时钦若、尧叟在旁，准心知二人所为，阳为不知曰：「谁为陛下画此策者？罪可斩也。今虏势凭陵，陛下当率励众心，进前御敌，以卫社稷，奈何欲委弃宗庙，远之楚、蜀邪？且以今日之势，銮舆回轸一步，则四方瓦解，万众云散，虏乘其势，楚、蜀可得至邪？」上寤，乃止。二人由是怨准。《涑水记闻》卷六。《东轩笔录》卷一。《宋朝事实类苑》卷十五。《宋名臣言行录》前集卷四。</p></li>
<li><p><span id="宋轶六-寇准-35"></span>
景德中，虏犯澶渊，天子亲征，枢密使陈尧叟、王钦若密奏宜幸金陵，以避其锋。是时乘舆在河上行宫，召寇准入谋其事。准将入，闻内中人谓上曰：「群臣欲将官家何之邪？何不速还京师？」准入见，上以金陵谋问之，准曰：「群臣怯懦无知，不异于向者妇人之言。今胡虏迫近，四方危心，陛下唯可进尺，不可退寸。河北将士旦夕望陛下至，气势百倍。今若陛下回辇数步，则四方瓦解，虏乘其势，金陵可得至邪？」上善其计，乃北渡河。《涑水记闻》卷七。《宋名臣言行录》前集卷四。</p></li>
<li><p><span id="宋轶六-寇准-36"></span>
景德中，河北用兵，事驾欲幸澶渊，中外之论不一，独寇忠愍赞成上意。乘舆方渡河，寇骑充斥，至于城下，人情恟恟。上使人微觇准所为，而准方酣寝于中书，鼻息如雷。人以其一时镇物，比之谢安。《梦溪笔谈》卷九。《墨客挥犀》卷四。《何氏语林》卷十四。《樵书》初编卷二。</p></li>
<li><p><span id="宋轶六-寇准-37"></span>
寇准从车驾在澶渊，每夕与杨亿饮博讴歌，谐谑諠呼，常达旦。或就寝，则鼾息如雷。上使人觇知之，喜曰：「得渠如此，吾复何忧！」《涑水记闻》卷六。《宋名臣言行录》前集卷四。《古事比》卷十。</p></li>
<li><p><span id="宋轶六-寇准-38"></span>
澶渊之役，真宗使候莱公。曰：「相公饮酒矣！」「唱曲子矣！」「掷骰子矣！」「鼾睡矣！」《后山谈丛》卷一。</p></li>
<li><p><span id="宋轶六-寇准-39"></span>
北戎犯河朔，兵寇澶渊，有幸吴蜀之议上之，曰：「俟贼退，而后可图也。」上惑之。公曰：「此饿莩之言，不足取。今虏涉吾境，莫敢前却。陛下若亲征，贼胆震裂，恶在他图哉？」上至澶渊，贼犹未退。公曰：「六军心胆在陛下身上，今若登城，擒贼必矣！」上因御楼，将吏果欢呼，万弩齐发，即时射杀贼将韩统军者，军声大振。贼知势促，遂乞和。上以问公，公进画曰：「如用臣此策，可数百年无事。不然，四五十年后，臣恐戎心又生矣。」上曰：「朕不忍生灵受困，不如且听其和。四五十年后，安知无捍塞之士乎？」戎遂得和。公在军中，诏令多有所不从。及乎谢日，奏曰：「使臣尽用诏令，安得事成之速哉？」上笑曰：「卿顾为谁！」其君臣相得如此。《寇莱公遗事》。《宋名臣言行录》前集卷四。</p></li>
<li><p><span id="宋轶六-寇准-40"></span>
上以澶渊之功，待〔寇〕准至厚，群臣无以为比，数称其功，王钦若疾之。久之，数承间言于上曰：「澶渊之役，准以陛下为孤注，与虏博耳。苟非胜虏，则为虏所胜，非为陛下画万全计也。且城下之盟，古人耻之。今虏众悖逆，侵逼畿甸，准为宰相，不能殄灭凶丑，卒为城下之盟以免，又足称乎？」上由是寖疎之。顷之，准罢而天书事起。《涑水记闻》卷六。《宋名臣言行录》前集卷四。</p></li>
<li><p><span id="宋轶六-寇准-41"></span>
寇莱公决澶渊之策，真宗待之极厚，王钦若深害之。一日会朝，准先退，钦若进曰：「陛下敬畏寇准，为其有社稷功邪？」上曰：「然。」钦若曰：「臣不意陛下出此言！澶渊之役，不以为耻，而谓准有社稷功，何也？」上愕然曰：「何故？」对曰：「城下之盟，虽春秋时小国犹耻之。今以万乘之贵，而为此举，是盟于城下也，其何耻如之！」上愀然不能答。由是顾准稍衰，旋即罢相，终海康之贬。《容斋三笔》卷二。</p></li>
<li><p><span id="宋轶六-寇准-42"></span>
见魏野<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB.html#%E5%AE%8B%E8%BD%B6%E5%85%AB-%E9%AD%8F%E9%87%8E-3">3</a>。</p></li>
<li><p><span id="宋轶六-寇准-43"></span>
见向敏中<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html#%E5%AE%8B%E8%BD%B6%E5%85%AD-%E5%90%91%E6%95%8F%E4%B8%AD-6">6</a>。</p></li>
<li><p><span id="宋轶六-寇准-44"></span>
见丁谓<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html#%E5%AE%8B%E8%BD%B6%E5%85%AD-%E4%B8%81%E8%B0%93-13">13</a>。</p></li>
<li><p><span id="宋轶六-寇准-45"></span>
见宋真宗<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80-3.html#%E5%AE%8B%E8%BD%B6%E4%B8%80-%E5%AE%8B%E7%9C%9F%E5%AE%97-24">24</a>。</p></li>
<li><p><span id="宋轶六-寇准-46"></span>
寇准镇大名府，北使路由之，谓准曰：「相公望重，何以不在中书？」准曰：「主上以朝廷无事，北门锁钥，非准不可。」《国老谈苑》卷二。《宋名臣言行录》前集卷四。《孔氏谈苑》卷四。《类说》卷五十二。《自警编》卷六。《何氏语林》卷五。《宋稗类钞》卷五。</p></li>
<li><p><span id="宋轶六-寇准-47"></span>
莱公性自矜，恶南人轻巧。萧贯当作状元，莱公进曰：「南方下国，不宜冠多士。」遂用蔡齐。出院顾同列曰：「又与中原夺得一状元。」时为枢密使。《江隣几杂志》。</p></li>
<li><p><span id="宋轶六-寇准-48"></span>
见王旦<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html#%E5%AE%8B%E8%BD%B6%E5%85%AD-%E7%8E%8B%E6%97%A6-22">22</a>。</p></li>
<li><p><span id="宋轶六-寇准-49"></span>
寇忠愍知永兴军，于其诞日排设如圣节仪。晚衣黄道服，簪花。走马承受且奏寇准有叛心。真宗惊，手出奏示执政曰：「寇准乃反耶？」先文正熟视笑曰：「寇准许大年纪，尚𫘤耳，可劄与寇准知。」上意亦解。《闻见近录》。《厚德录》卷四。参见王旦<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html#%E5%AE%8B%E8%BD%B6%E5%85%AD-%E7%8E%8B%E6%97%A6-23">23</a>。</p></li>
<li><p><span id="宋轶六-寇准-50"></span>
寇莱公善饮酒，人罕能敌。迨罢相，判永兴，官吏宾客之能饮者，不限位貌，常令陪饮席。时处士魏野、僧梦英亦常预坐。有倅连困于酒，已病，而公尚促之不已，其妻乃叩公庭而讼焉，遂免。后有一道人上谒，自言能剧饮，一引可尽瓶。索公以瓶为对，公喜如其请。既而道人举瓶，一引而尽，公则不能。道人强之，公笑曰：「量不可加。」遂止。道人因谓公曰：「今后少劝人酒。」公悟，自尔劝酒减矣。《能改斋漫录》卷十八。</p></li>
<li><p><span id="宋轶六-寇准-51"></span>
见向敏中<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html#%E5%AE%8B%E8%BD%B6%E5%85%AD-%E5%90%91%E6%95%8F%E4%B8%AD-5">5</a>。</p></li>
<li><p><span id="宋轶六-寇准-52"></span>
寇忠愍罢相，移镇长安，悰怳牢落，有恋阙之兴，无阶而入。忽天书降于干祐县，指使朱能传意密谕之，俾公保明入奏，欲取信于天下。公损节遂成其事，物议已讥之。未几，果自秦川再召入相。将行，有门生者忘其名请独见，公召之，其生曰：「某愚贱，有三策辄渎钧重。」公曰：「试陈之。」生曰：「第一，莫若至河阳称疾免觐，求外补以远害。第二，陛觐日，便以干祐之事露诚奏之，可少救平生公直之名。第三，不过入中书为宰相尔。」公不悦，揖起之。后诗人魏野以诗送行，中有「好去上天辞将相，归来平地作神仙」之句，盖亦警之为赤松之游。竟不悟，至有海康之往。《湘山野录》卷中。</p></li>
<li><p><span id="宋轶六-寇准-53"></span>
见魏野<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB.html#%E5%AE%8B%E8%BD%B6%E5%85%AB-%E9%AD%8F%E9%87%8E-4">4</a>。</p></li>
<li><p><span id="宋轶六-寇准-54"></span>
见王旦<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html#%E5%AE%8B%E8%BD%B6%E5%85%AD-%E7%8E%8B%E6%97%A6-69">69</a>。</p></li>
<li><p><span id="宋轶六-寇准-55"></span>
见李沆<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html#%E5%AE%8B%E8%BD%B6%E5%85%AD-%E6%9D%8E%E6%B2%86-15">15</a>、<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html#%E5%AE%8B%E8%BD%B6%E5%85%AD-%E6%9D%8E%E6%B2%86-16">16</a>。</p></li>
<li><p><span id="宋轶六-寇准-56"></span>
公好士，乐善不倦，丁谓、种放之徒皆出其门，尝语所亲曰：「丁生诚奇材，惟不堪重任。」公为相，谓参政，尝会食都堂，羹染公须，谓起拂之，公正色曰：「身为执政，而亲为宰相拂须耶？」谓慙不胜。公恃正直而不虞巧佞，故卒为所陷。《宋名臣言行录》前集卷四。</p></li>
<li><p><span id="宋轶六-寇准-57"></span>
寇准拜中书侍郎平章事，丁谓参知政事，尝会食于中书，有羹污准须，谓与拂之，准曰：「君为参预大臣，而与官长拂须耶？」谓顾左右，大愧恨之。章圣既倦政，而丁谓曲意迎合太后之意，有临朝之谋。准便殿请对，言：「太子叡德天纵，足以任天下之事，陛下胡不协天人系望，讲社稷之丕谋，引望大明，敷照重霄？若丁谓恃才而挟奸，曹利用恃权而使气，皆不可辅幼主，恐乱陛下家事。」因俯伏呜咽流涕，真宗命中人扶起，慰谕之。明日，谓之党以急变闻，飞不轨之语以中准，坐是罢相。干兴元年二月，贬雷州司户参军，皆谓所为也。《宋朝事实类苑》卷十一。《渑水燕谈录》卷四。《自警编》卷四。</p></li>
<li><p><span id="宋轶六-寇准-58"></span>
天禧末，真宗寝疾，章献明肃太后渐预朝政，真宗意不能平。寇莱公探知此意，遂欲废章献，立仁宗，策真宗为太上皇，而诛丁谓、曹利用等。于是李迪、杨亿、曹玮、盛度、李遵勗等协力，处画已定，凡诰命，尽使杨亿为之，且将举事。会莱公因醉漏言，有人驰报晋公，晋公夜乘犊车往利用家谋之。明日，利用入，尽以莱公所谋白太后，遂矫诏罢公政事。及真宗上仙，乃指莱公为反，而投海上，其事有类上官仪者，天下寃之。杨亿临死，取当时所为诏诰及始末事迹，付遵勗收之。至章献上仙，遵勗乃抱亿所留书进呈仁宗，及叙陈本末，仁宗尽见当日曲直，感叹再三，遂下诏湔涤其寃，赠莱公中书令，谥曰「忠愍」。又赠杨亿礼部尚书，谥曰「文」，凡预莱公党而被逐者，皆诏雪之。《东轩笔录》卷三。《宋朝事实类苑》卷十一。</p></li>
<li><p><span id="宋轶六-寇准-59"></span>
寇准在相位，以纯亮得天下之心。丁谓作相，专邪黩货，为天下所愤。民间歌之曰：「欲时之好呼寇老，欲世之宁当去丁。」及相继贬斥，民间多图二人形貌，对张于壁，屠酤之肆往往有焉。虽轻眇顽冥少年无赖者，亦皆口陈手指，颂寇而诟丁，若己之恩仇者。《儒林公议》。参见丁谓<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html#%E5%AE%8B%E8%BD%B6%E5%85%AD-%E4%B8%81%E8%B0%93-26">26</a>。</p></li>
<li><p><span id="宋轶六-寇准-60"></span>
丁谓当国，窜逐李、寇二公，欲杀不可，既南贬而文定复相。相传忠愍为阎罗王，世谓「死活不得」。《后山谈丛》卷六。</p></li>
<li><p><span id="宋轶六-寇准-61"></span>
见胡旦<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html#%E5%AE%8B%E8%BD%B6%E4%BA%94-%E8%83%A1%E6%97%A6-13">13</a>。</p></li>
<li><p><span id="宋轶六-寇准-62"></span>
鼎州甘泉寺介官道之侧，嘉泉也，便于漱酌，行客未有不舍车而留者。始，寇莱公南迁日，题于东槛，曰：「平仲酌泉经此，回望北阙，黯然而行。」未几，丁晋公又过之，题于西槛，曰：「谓之酌泉礼佛而去。」后范补之讽安抚湖南，留诗于寺曰：「平仲酌泉回北望，谓之礼佛向南行。烟岚翠锁门前路，转使高僧厌宠荣。」《湘山野录》卷上。《倦游杂录》。《东轩笔录》卷二。《临汉隐居诗话》。《坚瓠癸集》卷一。《宋稗类钞》卷四。</p></li>
<li><p><span id="宋轶六-寇准-63"></span>
〔寇准〕南迁，天下莫不冤之。初过零陵，行囊为溪寇所掠，其酋长闻而趣还之。《东都事略》卷四十一。</p></li>
<li><p><span id="宋轶六-寇准-64"></span>
寇莱公谪居道州，初至不谙风土，欲得楼居以御岚瘴之气，而力不能举。一日，与客言之，客曰：「此易事。」乃以语郡人，于是争为出力营建，不日落成。及公薨，道之人绘公像祠于楼上，至今奉事唯谨。《独醒杂志》卷二。</p></li>
<li><p><span id="宋轶六-寇准-65"></span>
寇准谪营道，惟衣裘系为相时所得金笏头带，当权希时者讽其逾礼。准拒之曰：「君父所赐，服之不忘，未见礼之失也。」讽者慙恧而退。《国老谈苑》卷二。《类说》卷四十五引《圣宋掇遗》。</p></li>
<li><p><span id="宋轶六-寇准-66"></span>
湖湘官道，穷日之力，仅能尽两驿。父老相传，以为寇莱公为丁、曹所诬蔑，谪为道州司马，欲以忧困杀之，阴令于衡、湘间十里则去一堠，以为五里，故道里之长如是。公既居道，一日宴客，忽报中人传勅来，且有持剑前行者。坐客皆失色，公不为动。中人既至，公谓曰：「愿先见勅。」中人出勅示，乃贬雷州司户。因就郡僚假绿绶拜命，终宴而罢。《独醒杂志》卷二。</p></li>
<li><p><span id="宋轶六-寇准-67"></span>
袁抗大监尝言，曾守官营道，闻吏官言，寇莱公始谪为州司马，素无公宇，百姓闻之，竞荷瓦木，不督而会，公宇立成，颇亦宏壮。守土者闻于朝，遂再有海康之行。始戒途，吏民遮道，马复踖不进，寇以策叩马曰：「吾尚敢留滞邪？汝何不行？」马即前去，寇泣，且曰：「语丁谓，我负若何事？致我于极地邪？」其后丁自朱崖移道州，袁尝接其语论，遂以所闻质之。丁曰：「寇自粗疎。先朝因节日，赐宴于寇相第，寇好以大白饮人，时曹利用为枢密副使，不领其意，寇曰：『某劝太傅酒，何故不饮？』曹竟不濡唇，寇怒曰：『若一夫耳，敢尔邪？』曹厉声曰：『上擢某在枢府，而相公谓之一夫，明日当于上前辨之。』自此二公不协，厥后发莱公之事者，曹貂也。预谓何事？」然中外皆知莱公之祸，丁有力焉。《倦游杂录》。《宋朝事实类苑》卷十一。《宋名臣言行录》前集卷四。《自警编》卷六。</p></li>
<li><p><span id="宋轶六-寇准-68"></span>
寇准干兴元年二月，贬雷州司户参军，道出公安，剪竹插于神祠之前，而祝曰：「准之心若有负朝廷，此竹必不生。若不负国家，此枯竹当再生。」其竹果生。《宋朝事实类苑》卷十一引《东轩笔录》。《宋名臣言行录》前集卷四。《青琐高议》前集卷三。</p></li>
<li><p><span id="宋轶六-寇准-69"></span>
〔寇准〕及雷阳，吏以图献阅，视之，首载郡东南门抵海岸凡十里，准恍然悟曰：「吾少时有『到海祗十里，过山应万重』之句，迺今日应尔，人生得丧，岂偶然耶！」《名臣碑传琬琰集》上卷二。《青箱杂记》卷七。《宋朝事实类苑》卷四十六引《名贤诗话》。《东都事略》卷四十一。《苕溪渔隐丛话》后集卷二十。《新编分门古今类事》卷十四。《名贤氏族言行类稿》卷四十八。《尧山堂外纪》卷四十四。《宋稗类钞》卷五。</p></li>
<li><p><span id="宋轶六-寇准-70"></span>
寇莱公之贬雷州也，丁晋公遣中使赍𠡠往授之，以锦囊贮剑，揭于马前。既至，莱公方与郡官宴饮，驿吏言状，莱公遣郡官出逆之。中使避不见，入传舍中，久之不出，问其所以来之故，不答。上下皆皇恐，不知所为，莱公神色自若，使人谓之曰：「朝廷若赐准死，愿见𠡠书。」中使不得已，乃以𠡠授之。莱公乃从录事参军借绿衫著之，短才至膝，拜受𠡠于庭。升堦复宴饮，至暮而罢。《涑水记闻》卷六。《宋朝事实类苑》卷十四。《宋名臣言行录》前集卷四。《名贤氏族言行类稿》卷四十八。《自警编》卷二。《昨非庵日纂》一集卷十。</p></li>
<li><p><span id="宋轶六-寇准-71"></span>
寇忠愍公之贬也，初以列卿知安州，既而又贬衡州副使，又贬道州别驾，遂贬雷州司户。时丁晋公与冯相拯在中书，丁当秉笔，初欲贬崖州，而丁忽自疑，语冯曰：「崖州再涉鲸波，如何？」冯唯唯而已。丁乃徐拟雷州。及丁之贬也，冯遂拟崖州，当时好事者相语曰：「若见雷州寇司户，人生何处不相逢？」比丁之南也，寇复移道州，寇闻丁当来，遣人以蒸羊逆于境上，而收其僮仆，杜门不放出，闻者多以为得体。《归田录》卷一。《宋名臣言行录》前集卷四。《自警编》卷四。《尧山堂外纪》卷四十四。《宋稗类钞》卷一。《古谣谚》卷十九。</p></li>
<li><p><span id="宋轶六-寇准-72"></span>
寇准掾雷康，丁谓谪朱崖，将假路于雷康。准闻之：「窜逐诚寃于谓，今谓穷来，而吾仆有刚者，必将致仇，当为防之。」于是聚令博奕，亦阅之。诘旦，闻夜三更谓往矣，乃令散。《国老谈苑》卷二。《类说》卷五十二。</p></li>
<li><p><span id="宋轶六-寇准-73"></span>
寇莱公贬死雷州，丧还，过荆南公安县，民怀公德，以竹插地挂物，为祭焚之。后生笋成林，民以为神，因为公立祠，目其竹曰「相公竹」。王乐道为记，刊石，李承之有诗曰：「已枯断竹钧私被，既殁贤公帝念深。仆木偃禾如不起，至今谁识大忠心？」《宋朝事实类苑》卷六十九引《笔谈》，又卷十一引《本朝名臣传》。《渑水燕谈录》卷八。《倦游杂录》。《青琐高议》前集卷三。《墨客挥犀》卷一。《宋名臣言行录》前集卷四。《麈史》卷下。《东都事略》卷四十一。《名贤氏族言行类稿》卷四十八。《自警编》卷六。《尧山堂外纪》卷四十四。</p></li>
<li><p><span id="宋轶六-寇准-74"></span>
公推朴忠，喜直言，苟有可言者无所顾避，故当时曰：「寇某上殿，百僚股栗。」《莱公遗事》。《宋名臣言行录》前集卷四。《自警编》卷六。《古谣谚》卷二十。</p></li>
<li><p><span id="宋轶六-寇准-75"></span>
寇莱公既贵，因得月俸，置堂上。有老媪泣曰：「太夫人捐馆时，家贫，欲绢一匹作衣衾不可得，恨不及公之今日也。」公闻之大恸，故居家俭素，所卧青帷二十年不易。或以公孙弘事靳之，公笑曰：「彼诈我诚，尚何愧！」故魏野赠公诗曰：「有官居鼎鼐，无宅起楼台。」后虏使在廷，目公曰：「此无宅相公耶？」或曰公颇专奢纵，非也。盖公多典藩，于公会宴设则甚盛，亦退之所谓「甔石之储，尝空于私室；方丈之食，每盛于宾筵」者。余得于公之甥王公丞相所作公墓铭，公之遗事如此。《邵氏闻见录》卷七。《莱公遗事》。《宋名臣言行录》前集卷四。《溪诗话》卷九。《自警编》卷二。《昨非庵日纂》一集卷九。</p></li>
<li><p><span id="宋轶六-寇准-76"></span>
寇准出入宰相三十年，不营私第，处士魏野赠诗曰：「有官居鼎鼐，无地起楼台。」洎准南迁，时北使至，内宴，宰执预焉。使者历视诸相，语译导者曰：「孰是『无地起楼台』相公？」毕坐无答者。《国老谈苑》卷二。《青箱杂记》卷六。《何氏语林》卷二十四。《昨非庵日纂》一集卷二。《宋诗纪事》卷四。</p></li>
<li><p><span id="宋轶六-寇准-77"></span>
魏仲先赠莱公诗曰：「有官居鼎鼐，无宅起楼台。」真宗即位，北使至，锡宴，惟两府预焉。北使历视坐中，问译者曰：「孰是『无宅起楼台』相公？」丁晋公令译者曰：「南方须大臣镇抚，寇公抚南夏，非久即还。」《古今诗话》。《诗话总龟》前集卷十七。《宋名臣言行录》前集卷四。《自警编》卷三。</p></li>
<li><p><span id="宋轶六-寇准-78"></span>
莱公性质豪侈，自布衣夜常设烛，厕间烛泪成堆，及贵而后房无嬖幸也。《后山谈丛》卷四。</p></li>
<li><p><span id="宋轶六-寇准-79"></span>
寇莱公性豪侈，所临镇燕会，常至三十醆。必盛张乐，尤喜《柘枝舞》，用二十四人，每舞连数醆方毕。《石林燕语》卷四。</p></li>
<li><p><span id="宋轶六-寇准-80"></span>
寇莱公好《柘枝舞》，会客必舞《柘枝》，每舞必尽日，时谓之「《柘枝》颠」。今凤翔有一老尼，犹是莱公时柘枝妓……尚能歌其曲。《梦溪笔谈》卷五。《宋稗类钞》卷七。</p></li>
<li><p><span id="宋轶六-寇准-81"></span>
寇公性尚华侈，夏英公亦然。夏尝语门下客曰：「莱公自奉豪奢，而世弗非者。至某则云云者多，何也？」客对曰：「旧传寇公在镇，暇日与僚属出郊围，坐席上，闻驮铎声，遣介问之，乃一县令代还行李经由。公即召同席，从容宴赏。侍中今待入京士大夫与出都之人礼数已自加损，况其他欤！宜乎物论之不同矣。」竦默然久之。《珍席放谈》卷上。</p></li>
<li><p><span id="宋轶六-寇准-82"></span>
见李宗谔<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html#%E5%AE%8B%E8%BD%B6%E4%BA%94-%E6%9D%8E%E5%AE%97%E8%B0%94-5">5</a>。</p></li>
<li><p><span id="宋轶六-寇准-83"></span>
寇莱公尝曰：「母氏言吾初生两耳垂有肉环，数岁方合。自疑尝为异僧，好游佛寺，遇虚窗静院，惟喜与僧谈真。」公历富贵四十年，无田园邸舍，入觐则寄僧舍或僦居。在大名日，自出题试贡士，曰《公仪休拔园葵赋》。《霍将军辞治第诗》，此其志也。《湘山野录》卷下。</p></li>
<li><p><span id="宋轶六-寇准-84"></span>
寇莱公准，少尝为淮漕，有方士为治丹砂，用竹百二十尺而通其节，以器盛丹置其上而立之，半埋地中。于时才得六十尺竹，接而用之。始于岁之朔旦，尽岁而止，丹已融而堕器矣。《后山谈丛》卷二。</p></li>
<li><p><span id="宋轶六-寇准-85"></span>
见释惠崇<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html#%E5%AE%8B%E8%BD%B6%E4%BA%94-%E9%87%8A%E6%83%A0%E5%B4%87-4">4</a>。</p></li>
<li><p><span id="宋轶六-寇准-86"></span>
寇莱公微时，由汴回梁，以银百星买得邸姥女，曰倩桃，有美色，公尤爱幸。语言多所禆益。公自相府出镇北门，有善歌者至庭下，公取金钟独酌，令歌数阕。公赠之束彩，歌者未满意。倩桃自内窥之，立为诗二章呈公，诗云：「一曲清歌一束绫，美人犹自意嫌轻。不知织女萤窗下，几度抛梭织得成。」其二：「夜冷衣单手屡呵，幽窗轧轧度寒梭。臈天日短不盈尺，何似妖姬一曲歌。」公和云：「将相功名终若何，不堪急景似奔梭。人间万事君休问，且向罇前听艳歌。」《唐宋分门名贤诗话》卷二引《翰府名谈》。又《诗话总龟》前集卷二十二亦引。《竹庄诗话》卷二十二。《尧山堂外纪》卷四十四。</p></li>
<li><p><span id="宋轶六-寇准-87"></span>
莱公南迁，再移光州，妾茜桃泣曰：「妾前世师事仙人为侠，今将别去，公当为地下主者阎浮提王也。」不久亦亡。有王克勤见公曹州境上，拥驴北去。问后骑，曰：「阎浮提王交政也。」果为阎罗王矣。《说郛》卷十七引《爱日斋丛钞》。《涌幢小品》卷二十四。</p></li>
<li><p><span id="宋轶六-寇准-88"></span>
陈彦育序，丹阳士子，从后湖苏养直学诗，造其三昧。向伯恭为浙漕，访养直于隐居，彦育适在坐，一见喜之，邀与之共途，益以契合，遂以其爱姬寇氏嫁之归。逾年，伯恭登从班，迺启于思陵云：「寇氏，莱公之元孙，其后独有此一女，乞以一官与其夫陈序。」遂诏特补和州文学。《挥麈余话》卷二。</p></li>
</ol>
</div>
<div id="王-祐" class="section level2">
<h2>
<span class="header-section-number">15.5</span> 王　祐<a class="anchor" aria-label="anchor" href="#%E7%8E%8B-%E7%A5%90"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶六-王祐-1"></span>
王晋公祐，事太祖为知制诰。太祖遣使魏州，以便宜付之，告之曰：「使还，与卿王溥官职。」时溥为相也。盖魏州节度使符彦卿，太宗之妇翁夫人之父，有飞语闻于上。祐往别太宗于晋邸，太宗却左右，欲与之言。祐径趋出。祐至魏，得彦卿家僮二人挟势恣横，以便宜决配而已。及还朝，太祖问曰：「汝能保符彦卿无异意乎？」祐曰：「臣与符彦卿家各百口，愿以臣之家保符彦卿家。」又曰：「五代之君，多因猜忌杀无辜，故享国不长。愿陛下以为戒。」帝怒其语直，贬护国军行军司马，华州安置，七年不召。……初，祐赴贬时，亲宾送于都门外，谓祐曰：「意公作王溥官职矣。」祐笑曰：「某不做，儿子二郎必做。」二郎者，文正公旦也。祐素知其必贵，手植三槐于庭曰：「吾子孙必有为三公者。」已而果然。天下谓之三槐王氏。《邵氏闻见录》卷六。《涑水记闻》卷七。《文正王公遗事》。《仕学规范》卷三十。《宋名臣言行录》前集卷二。《能改斋漫录》卷十二。《藏一话腴》乙集卷上。《宋稗类钞》卷三。</p></li>
<li><p><span id="宋轶六-王祐-2"></span>
太祖与符彦卿有旧，常推其善用兵，知大名十余年。有告谋叛者，亟徙之凤翔，而以王晋公祐为代，且委以密访其事。戒曰：「得实，吾当以赵普所居命汝。」面授旨，径使上道。祐到，察知其妄，数月无所闻。驿召面问，因力为辩曰：「臣请以百口保之。」太祖不乐，徙祐知襄州，彦卿竟亦无他。祐后创居第于曹门外，手植三槐于庭曰：「吾虽不为赵普，后世子孙必有登三公者。」已而，魏公果为太保。《石林燕语》卷七。</p></li>
<li><p><span id="宋轶六-王祐-3"></span>
王晋公祜不置田宅，曰：「子孙当各念自立，何必田宅。置之，徒使争财为不义耳。」尝以百口保符彦卿无异志，乃植三槐于第中便座，谓其子必有任公台者。《清波杂志》卷十。《宋名臣言行录》前集卷二引《温公日录》。</p></li>
<li><p><span id="宋轶六-王祐-4"></span>
王祐尝植三槐于庭，曰：「吾身不登三事，子孙必践其位。」及子旦为台辅，而三槐并茂，阴覆一庭。《五总志》。</p></li>
<li><p><span id="宋轶六-王祐-5"></span>
见徐铉<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html#%E5%AE%8B%E8%BD%B6%E5%9B%9B-%E5%BE%90%E9%93%89-23">23</a>。</p></li>
</ol>
</div>
<div id="王-旦" class="section level2">
<h2>
<span class="header-section-number">15.6</span> 王　旦<a class="anchor" aria-label="anchor" href="#%E7%8E%8B-%E6%97%A6"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶六-王旦-1"></span>
《王文正遗事》称，有言公幼时，尝见天门开，中有公姓名二字。弟旭乘间问之，公曰：「要待死后，墓志上写，吾不知。」此言虽云拒之，亦可见实尝有是事矣。《曲洧旧闻》卷九。《文正王公遗事》。</p></li>
<li><p><span id="宋轶六-王旦-2"></span>
先晋公之谪华州也，一日召伯祖、叔祖同诣陈希夷。希夷不出户而接之，坐久不语，忽问曰：「更有子乎？」晋公曰：「仲子在舍。」希夷曰：「召之。」及至门，希夷出门迎，顾先文正曰：「二十年太平宰相。」顾伯祖曰：「进士及第。」叔祖曰：「倚兄作官。」或问：「此君鼻偏如何？」希夷曰：「今日拜相，明日鼻正。」又恳文正曰：「他日至此，愿放此地租税。」其后卒如其言。及真宗西祀汾阴，文正以前言启之，上即诏释云台观租税。《清虚杂著补阙》。</p></li>
<li><p><span id="宋轶六-王旦-3"></span>
王文正公旦释褐知临江县，时狱有合死囚，公一夜不寐，思以计活之。方五鼓，空中人喝：「直更速起，相公将出厅。」果斯须开堂门升厅，急呼死囚出问。公之父中令晋公祐尝曰：「此儿异日必为三公。」因手植三槐于庭以待之，有作诗纪其事者甚多。《湘山野录》卷上。</p></li>
<li><p><span id="宋轶六-王旦-4"></span>
公初登第，为岳州平江宰。赵公昌言时领漕湖外，见公异之，议以女妻公，曰：「一当禀命于亲。」时先晋公在京师，方与范鲁公质家议亲事，见其书曰：「既来禀我，意必欲之。」遂可。以归，始闻范亲之说。公既贵，以女适范鲁公之孙全孙，因语全孙曰：「此亲成吾先公之意矣。」《文正王公遗事》。</p></li>
<li><p><span id="宋轶六-王旦-5"></span>
初，〔王〕旦与钱若水同直史馆、知制诰，有僧善相，谓若水曰：「王舍人他日位极人臣，富贵无与为比。」若水曰：「王舍人面偏而喉骨高，如何其贵也？」僧曰：「作相之后，面当自正。喉骨高者，主自奉养薄耳。」后果如其言。《涑水记闻》卷七。《宋朝事实类苑》卷十二。《古今事文类聚》后集卷十八。《锦绣万花谷》前集卷三十八。</p></li>
<li><p><span id="宋轶六-王旦-6"></span>
太宗皇帝一日命苏公易简曰：「卿看两制中谁堪大用？」苏公曰：「臣见同年王某有器识，远大不可量也。」太宗曰：「朕志亦先定矣。」公知之，以女适苏公之子耆。时苏公已薨，其母太夫人薛氏在堂，每至，则公出拜，叙同年之知也。《文正王公遗事》。《宋朝事实类苑》卷十四。</p></li>
<li><p><span id="宋轶六-王旦-7"></span>
王旦，字子明，为翰林学士，尝奏事下殿，真宗目送之曰：「与朕致太平，必斯人也。」后拜平章事，外抚四夷，内和百姓，官吏得职，天下富庶，颂声洋溢，旦之力也。《孔氏谈苑》卷三。</p></li>
<li><p><span id="宋轶六-王旦-8"></span>
见李沆<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html#%E5%AE%8B%E8%BD%B6%E5%85%AD-%E6%9D%8E%E6%B2%86-17">17</a>—20。</p></li>
<li><p><span id="宋轶六-王旦-9"></span>
公久参大政，子婿韩亿赴官，公弟饯于家，亲贤皆集，有群鹊数十喧噪于门，坐皆惊异，少闻堂吏报公拜相。《文正王公遗事》。</p></li>
<li><p><span id="宋轶六-王旦-10"></span>
见李迪<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html#%E5%AE%8B%E8%BD%B6%E4%B8%83-%E6%9D%8E%E8%BF%AA-6">6</a>。</p></li>
<li><p><span id="宋轶六-王旦-11"></span>
祥符以后，凡天书礼文、宫观典册、祭祀巡幸、祥瑞颂声之事，王文正公旦实为参政、宰相，无一不预。官自侍郎至太保，公心知得罪于清议，而固恋患失，不能决去。及其临终，乃欲削发僧服以敛，何所补哉！《容斋随笔》卷四。《瓮牖闲评》卷八。</p></li>
<li><p><span id="宋轶六-王旦-12"></span>
东封，二府议增饰车服，以盛法从。诸公令人于公第日诇之，而无所为。王冀公钦若乃作绣鞯送公，曰：「前议恐忘，已令为之。」公使具直而置之。冀公见公不乘而讶之，公曰：「常所跨者，君上所赐，非不华也。岂可更奢僭，以隳制度？」《文正王公遗事》。《宋朝事实类苑》卷十二。《何氏语林》卷十三。</p></li>
<li><p><span id="宋轶六-王旦-13"></span>
东封，车驾在道，夜有堂吏，被酒忿争，皆怆惶入白，公卧不答。既入对，上出臣寮奏状：「千乘万骑在外，可斩首以令众。」公曰：「此止小人一时醉殴，若斩之，是禁人饮酒，令饮酒者皆惧。车驾在外，人情焉得安？已捕归京府系治。」后府申复，公曰：「若初轻断，亦恐纵人，今霈大赦，可原之矣。第减一等。」《文正王公遗事》。《宋朝事实类苑》卷十四引《名臣遗事》。</p></li>
<li><p><span id="宋轶六-王旦-14"></span>
见马知节<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html#%E5%AE%8B%E8%BD%B6%E4%B8%83-%E9%A9%AC%E7%9F%A5%E8%8A%82-5">5</a>。</p></li>
<li><p><span id="宋轶六-王旦-15"></span>
上西祀，车驾至蒲，先晋公守此郡。上幸州署之逍遥楼，见诗牌，命左右读之。后曰王某之父，勿言其名。因叹曰：王某有后如此。公之先考旧治，辞不从行。上作，遣中使持酒肴赐于行馆。翌日，公具以告谢。《文正王公遗事》。</p></li>
<li><p><span id="宋轶六-王旦-16"></span>
见魏野<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB.html#%E5%AE%8B%E8%BD%B6%E5%85%AB-%E9%AD%8F%E9%87%8E-8">8</a>。</p></li>
<li><p><span id="宋轶六-王旦-17"></span>
公在昭应宫有宿斋。宝符阁役工有坠死者，公得报，缴奏曰：「陛下崇奉上虚，为民祈福，今反劳民损财，是违天意。乞谕有司，省工惜费。」《文正王公遗事》。《宋名臣言行录》前集卷二。</p></li>
<li><p><span id="宋轶六-王旦-18"></span>
公或归私第，不去冠带入静室中默坐。家人惶恐，不敢复前面，而不知其意。后公之弟问赵公安仁曰：「家兄归时一如此，何也？」赵公曰：「见议事，公不欲行而尚未决。此必忧朝廷矣。」《文正王公遗事》。《宋朝事实类苑》卷十二引《名臣遗事》。《自警编》卷七。</p></li>
<li><p><span id="宋轶六-王旦-19"></span>
上宣谕曰：「闻赵安仁在中书，绝不亲事，每奏对，亦未尝有一言，可罢之。」王文正公对曰：「赵安仁居常有体，凡有进拟，皆同列议定，方敢取旨。臣每见临时变易于上前者，皆迎合陛下之意。安仁无异议，是有执守。」上曰：「能如此，朕不知也。卿可谕以委任之意，更令宣力。」公乃语赵，赵曰：「上误有拔擢，以不才罢去，宜矣。使与众人骋辨以合上意，安仁不敢为也。」公喜曰：「吾适保安仁于上前，不误知人矣。」《宋朝事实类苑》卷五十七引《名臣遗事》。《文正王公遗事》。</p></li>
<li><p><span id="宋轶六-王旦-20"></span>
公在中书，寇公在密院。中书偶倒用了印，寇公须勾吏人行遣。他日枢院亦倒用了印，中书吏人呈覆，亦欲行遣，公问吏人：「汝等且道密院当初行遣倒用印者是否？」曰：「不是。」公曰：「既是不是，不可学他不是。」《宋名臣言行录》前集卷二引《龟山语录》。</p></li>
<li><p><span id="宋轶六-王旦-21"></span>
中书有事关送密院，事碍诏格，寇莱公准在枢府，特以闻上，曰：「中书行事如此，施之四方，得非不便？」公见之，拜于上前曰：「此实中书之失。」堂吏皆遭罚责，密吏惶恐，白寇公曰：「中书、密院，日有相干，自来止逐房改易，不期奏白而使宰相谢罪。」不逾月，密院有事送中书，亦违旧诏，堂吏得之，欣然而呈公，公曰：「却送与密院。」吏出白寇公，寇公大慙。翌日见公，曰：「同年甚得许大度量。」公不答。铨司申举，乞罢选人过堂，公曰：「此唐朝典故，但宰相不举职，废为冗事，旦当存之。仲尼所谓我爱其礼也。」《宋朝事实类苑》卷十四引《名臣遗事》。《文正王公遗事》。《自警编》卷一。</p></li>
<li><p><span id="宋轶六-王旦-22"></span>
寇莱公准在枢府，上欲罢之，莱公已知，迺使人告公曰：「遭逢最久，今出，欲一使相，望同年主之。」公大惊曰：「将相之任，极人臣之贵，苟朝廷有所授，亦当恳辞，岂得以此私有干于人耶？」亟往白之，莱公不乐。后上议：「寇准令出，与一甚官？」公曰：「寇准未三十岁，已登枢府，太宗甚器之。准有才望，与之使相，令当方面，其风采足以为朝廷之光。」上然之，翌日降制，莱公捧使相告谢于上前，感激流涕曰：「苟非陛下主张，臣安得有此命？」上曰：「王某知卿。」具道公之言。莱公出谓人曰：「王同年器识，非准可测。」公薨之时，莱公不在都下，后入朝，白于上前，来致奠，哀恸久之。《文正王公遗事》。《宋朝事实类苑》卷十三。《东都事略》卷四十。《自警编》卷七。《名臣碑传琬琰集》上卷二。《言行龟鉴》卷二。《群书类编故事》卷五。《古事比》卷二十七。</p></li>
<li><p><span id="宋轶六-王旦-23"></span>
王旦太尉荐寇莱公为相。莱公数短太尉于上前，而太尉专称其长。上一日谓太尉曰：「卿虽称其美，彼专谈卿恶。」太尉曰：「理固当然。臣在相位久，政事阙失必多。准对陛下无所隐，益见其忠直，此臣所以重准也。」上由是益贤太尉。初，莱公在藩镇，尝因生日搆山棚大宴，又服用僭侈，为人所奏。上怒甚，谓太尉曰：「寇准每事欲效朕，可乎？」太尉徐对曰：「准诚贤能，无如𫘤何！」上意遽解，曰：「然。此止是𫘤耳。」遂不问。及太尉疾亟，上问以后事，唯对以宜早召寇准为相云。《涑水记闻》卷五。《宋朝事实类苑》卷十三。《宋名臣言行录》前集卷二。《仕学规范》卷七。《厚德录》卷一。《自警编》卷一。</p></li>
<li><p><span id="宋轶六-王旦-24"></span>
寇莱公准在长安，因生日为会，有所过当，转运使以闻。上以其状示公，曰：「寇准为大臣，岂得如此僭越？」公览奏而笑曰：「寇准许大年纪，尚𫘤耳。」因奏曰：「陛下抚伏臣庶，不欲令大臣间被奢侈之名，此奏愿录付准，必自知过。」莱公被命，连削待罪而止。《文正王公遗事》。《宋朝事实类类》卷十三引《名臣遗事》。</p></li>
<li><p><span id="宋轶六-王旦-25"></span>
有卜者上封事，语干宫禁。上怒，令捕之，系狱，坐以罪，因籍其家，得朝士往还书尺。上曰：「此人狂妄，果臣僚与之游从，尽可付御史狱案。」公得之以归。翌日，独对曰：「臣看卜者家藏之文字，皆与之筭命选日草本，即无言及朝廷事。臣记往年亦曾令人推步当生星辰，其状尚存。」因出以奏曰：「果行此，乞以臣此状同问。」上曰：「卿意如何？」对曰：「臣不欲以卜祝贱流，累及朝臣。」上乃解。公至政府，即时焚去。继有大臣力言乞行根治，欲因而挤人，上言令中使再取其状。公曰：「得旨已寝，寻即焚去矣。」《文正王公遗事》。《宋朝事实类苑》卷十三引《名臣遗事》。《厚德录》卷二。《宋稗类钞》卷三。</p></li>
<li><p><span id="宋轶六-王旦-26"></span>
张徐公耆任马军都帅，被旨选兵，下令太峻，兵惧而谋欲为变。有密以闻，上召二府议之，公曰：「若罪张耆，今后帅臣何以御众？捕之，则都邑之下或至惊扰，尤为不可。」上曰：「朕亦思之。」公曰：「累奉德音，欲任张耆在枢府，臣以未曾历事，今若擢用，使解兵柄，谋者自安矣。」乃进耆为枢密副使，诸帅递迁，谋者果定。上语辅臣曰：「王某善镇大事，真宰相也。」《文正王公遗事》。《宋朝事实类苑》卷十三。案：《宋稗类钞》卷三作张旻事。张耆原名旻，见《宋史》卷二百九十。</p></li>
<li><p><span id="宋轶六-王旦-27"></span>
李和文都尉好士，一日召从官，呼左右军官妓置会。夜午，台官论之。杨文公以告王文正，文正不答，退以红牋书小诗，以遗和文，且以不得预会为恨。明日，真宗出章疏，文正曰：「臣尝知之，亦遗其诗，恨不得往也。太平无象，此其无象乎！」上意遂释。《厚德录》卷四。《自警编》卷四。</p></li>
<li><p><span id="宋轶六-王旦-28"></span>
宫禁火灾，上惊惶，语公曰：「两朝所积，朕不敢妄费，一朝殆尽，诚可惜也。」公对曰：「陛下富有天下，财帛不足忧，所虑者，政令赏罚有所不当。臣备位宰府，天灾如此，臣当免罢。」继上表待罪。上乃降诏罪己，许中外封事言朝政得失。后有大臣言非天灾，乃王宫失于火禁，请置狱。上出其状，当斩决者数百人。公持以归。翌日，乞独对，言：「初火灾，陛下降诏罪己，臣上言待罪。今行此刑，恐不副前诏，有违天意。果欲行刑，愿罪臣，以明无状。」上欣然听纳，免死者几百辈。《文正王公遗事》。《厚德录》卷二。</p></li>
<li><p><span id="宋轶六-王旦-29"></span>
祥符中，天下大蝗，近臣得死蝗于野以献，宰臣将率百官称贺，王魏公旦独执不可。数日，方朝，飞蝗蔽天，真宗叹曰：「使百官方贺而蝗遽至，岂不为天下笑耶！」《渑水燕谈录》卷二。《文正王公遗事》。</p></li>
<li><p><span id="宋轶六-王旦-30"></span>
王旦在中书，祥符末，内帑灾，缣帛几罄。三司使林特请和市于河外，草三上，旦悉抑之。顷而，特率属僚诉于宰府。旦徐曰：「琐微之帛，固应自至，奈何彰国弱于四方？」居数日，外贡并集，受帛四百万。盖旦先以密符督之也。《国老谈苑》卷二。</p></li>
<li><p><span id="宋轶六-王旦-31"></span>
上出《喜雨》诗示二府，聚看于上前，公袖归，因谕同列曰：「上诗有一字误，莫进入却上。」钦若曰：「此亦无害。」钦若沮而有奏陈。翌日，上怒谓公曰：「昨日朕诗有误写字，卿等皆见，何不奏来？」公再拜称谢曰：「昨日得诗，未暇再阅，有失奏陈，不胜惶惧。」诸公皆再拜，独枢密马公知节不拜，具言公欲奏白而钦若沮之，又王某略不自辩，真宰相器也。上顾笑而抚谕之。《文正王公遗事》。《宋朝事实类苑》卷十三。《自警编》卷一。《贤弈编》卷一。</p></li>
<li><p><span id="宋轶六-王旦-32"></span>
见王钦若<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html#%E5%AE%8B%E8%BD%B6%E5%85%AD-%E7%8E%8B%E9%92%A6%E8%8B%A5-27">27</a>。</p></li>
<li><p><span id="宋轶六-王旦-33"></span>
王冀公钦若、陈公尧叟、马公知节同在枢府。一日，上前因事相忿，上召公至，则见冀公喧哗不已，马则涕泣曰：「愿与王钦若同下御史府。」公乃叱冀公曰：「王钦若！对上岂得如此，下去！」上大怒，乃命下狱。公从容曰：「钦若等恃陛下顾遇之厚，上烦陛下，臣冠宰府，当行朝典，然观陛下天颜不怡，愿且还内，来日取旨。」上许之。退，召冀公等切责之。上怒未解，冀公等惶惧，手疏待罪者相继以闻。翌日，上召公曰：「王钦若等事如何处分？」公曰：「臣晓夕思之，钦若等当黜，然未知使伏何罪？」上曰：「对朕忿争无礼。」公曰：「陛下奄有天下，而使大臣坐忿争无礼之罪，恐夷狄闻之，无以威远。」上曰：「卿意如何？」公曰：「愿至中书，召钦若等宣示陛下含容之意，且戒约之，俟少间，罢之未晚。」上曰：「非卿之言，朕故难忍。」后数月，冀公等皆罢。《文正王公遗事》。《宋朝事实类苑》卷十三。《宋名臣言行录》前集卷二。</p></li>
<li><p><span id="宋轶六-王旦-34"></span>
陈彭年任翰林学士日同求对，归诣政府，纳所言事。公方议事，乃延见之，顾陈曰：「何所启？」陈起次，以其状呈之，曰：「条贯科场。」公投之于地曰：「内翰做官几日，待隔截天下寒士！」陈皇惧而退。时向文简同在中书，归令堂吏取之。一日，陈再来，公不见。堂吏言陈以有事启白，公曰：「令到集贤厅晚见。」向公出陈内翰所留文字，公瞑目取纸封之。向曰：「何不一览？」公曰：「不过兴建符瑞，图进取耳。」《文正王公遗事》。《宋名臣言行录》前集卷二。《上庠录》。</p></li>
<li><p><span id="宋轶六-王旦-35"></span>
王沂公曾、张文节知白、陈彭年参预政事，因白公曰：「曾等拔擢至此，亦公之力。然愿有裨补。」公曰：「愿闻其说。」沂公等曰：「每奏事，其间亦有不经上览，公但批旨奉行，恐人言之以为不可。」公逊谢而已。一日奏对，公退，诸公留身。上已惊，曰：「有事何不与王某同来？」诸公以前说上，上曰：「所行公否？」诸公曰：「皆公。」上曰：「王某在朕左右多年，朕察之无毫发之私。自东封后，朕论王某，令小事可一面奉行，卿等当谨奉之。」退而谢于公曰：「上之委遇，非曾等所知也。」公曰：「向蒙谕及，不可自言曾得上旨，今后更赖诸公规益。」《文正王公遗事》。《宋名臣言行录》前集卷二。</p></li>
<li><p><span id="宋轶六-王旦-36"></span>
王文正公以清德事真皇，上特敬重。一日御宴，陈设鲜华，旦顾视，意色不悦。上已觉其如此，至中休，命左右以旧陈设易之矣。《孔氏谈苑》卷一。《何氏语林》卷三。</p></li>
<li><p><span id="宋轶六-王旦-37"></span>
上于后苑曲燕，步于槛中，自剪牡丹两朵，召公亲戴。有中贵人白公，言：「此花昨日上选赐相公，已于别丛择下花，请相公躬进。」公乃取花，因酌一巵同献。上大喜，引满，以杯示公，从臣皆荣公。《文正王公遗事》。</p></li>
<li><p><span id="宋轶六-王旦-38"></span>
王魏公当国时，玉清宫初成，丁崖相令大具酒食列幕次，以饮食游者。后游者多，诣丁诉：「玉清饮食官视不谨，多薄恶，不可食。」丁至中书言于魏公，公不答，丁三四言，终无所云。丁色变，问：「相公何以不答？」公曰：「此地不是与人理会馒头夹子处。」《续明道杂志》。《何氏语林》卷十三。</p></li>
<li><p><span id="宋轶六-王旦-39"></span>
见丁谓<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html#%E5%AE%8B%E8%BD%B6%E5%85%AD-%E4%B8%81%E8%B0%93-18">18</a>。</p></li>
<li><p><span id="宋轶六-王旦-40"></span>
丁谓参预大政，每议事，强于昔日。公察其难制，一日语丁曰：「参政近来似横，岂非欲作相耶？某多病，恳辞未免，以待漏院，凡有诉理，一一应答，气羸稍难。」乃告上，乞用丁谓了待漏院事。丁谓悚息再拜。《文正王公遗事》。</p></li>
<li><p><span id="宋轶六-王旦-41"></span>
上欲命王冀公作相，公曰：「钦若遭逢陛下，恩礼已隆，乞且在枢密，两府任用亦均。臣见祖宗未尝使南方人当国，虽古称立贤无方，然须贤士乃可。臣为宰相，不敢沮抑人，此示公议也。」上遂止。后公罢，冀公作相，出语人曰：「为王公迟我十年相。」《文正王公遗事》。</p></li>
<li><p><span id="宋轶六-王旦-42"></span>
公为兖州景陵宫朝修使，内臣周怀政同行。或乘间请见，公必候从者尽至，冠带以出，见于堂皇，周乃白事而退。后周以事败，议者方谓公远虑，不涉嫌忌之间。《文正王公遗事》。《宋名臣言行录》前集卷二。</p></li>
<li><p><span id="宋轶六-王旦-43"></span>
真宗朝，宦者刘承珪以端谨事上，病且死，求为节度使。上促授之，王魏公旦执不从，曰：「复有求为枢密使者，何以绝之！」至今宦者官不过留后。《渑水燕谈录》卷二。《文正王公遗事》。</p></li>
<li><p><span id="宋轶六-王旦-44"></span>
真宗时，王文正旦为相，宾客虽满座，无敢以私干之者。既退，旦察其可与言者及素知名者，使吏问居处。数月之后，召与语，从容久之，询访四方利病，或使疏其所言而献之，观其才之所长，密籍记其名。他日，其人复来，则谢绝不复见也。每有差除，旦先密疏三四人姓名请于上，上所用者，辄以笔点其首，同列皆莫之知。明日，于堂中议其事，同列争欲有所引用，旦曰：「当用某人。」同列争之莫能得。及奏入，未尝不获可。同列虽疾之，莫能间也。丁谓数毁旦于上，上益亲厚之。《涑水记闻》卷六。《宋朝事实类苑》卷五十七。《宋名臣言行录》前集卷九。</p></li>
<li><p><span id="宋轶六-王旦-45"></span>
公在两府三十年，阴荐天下士，有终身不知者。后诸公修先帝实录，翰林刘公筠语素曰：「近日史院编修文字，有自内出者，见丞相荐举之人，慎重如此。」《文正王公遗事》。</p></li>
<li><p><span id="宋轶六-王旦-46"></span>
〔王文正〕公一日谕诸公曰：「上官泌差知河阳。」乃批署之。诸公后白公，曰泌欲一转运使，公曰：「河阳重地，岂下一职司也？」其河阳之拟遂不复上。不晚，京东转运使阙，诸公曰：「可差上官泌也。」公不答。因奏对，言上官泌向日议差河阳，然亦合入一职司，会京东转运使阙，更禀上阅泌历任，曰：「与转运使。」诸公归而相语曰：「王公无私如此。」《文正王公遗事》。《宋朝事实类苑》卷十二引《名臣遗事》。</p></li>
<li><p><span id="宋轶六-王旦-47"></span>
曹玮久在秦州，累章求代。上问旦谁可代玮者，旦荐枢密直学士李及，上即以及知秦州。众议皆谓及虽谨厚有行检，非守边之才，不足以继玮。杨亿以众言告旦，旦不答。及至秦州，将吏心亦轻之。会有屯驻禁军，白昼掣妇人银钗于市中，吏执以闻。及方坐观书，召之使前，略加诘问，其人服罪，及不复下吏，亟命斩之，复观书如故。将吏皆惊服。不日，声誉达于京师。亿闻之，复见旦，具道其事，谓旦曰：「向者相公初用及，外廷之议皆恐及不胜其任。今及材器乃如此，信乎相公知人之明也。」旦笑曰：「外廷之议，何其易得也。夫以禁军戍边，白昼为盗于市，主将斩之，事之常也，乌足以为异政乎？旦之用及者，其意非为此也。夫以曹玮知秦州七年，羌人詟服，边境之事，玮处之已尽其宜矣。使他人往，必矜其聪明，多所变置，败坏玮之成绩。旦所以用及者，但以及重厚，必能谨守玮之规摹而已矣。」亿由是益服旦之识度。《涑水记闻》卷六。《宋朝事实类苑》卷五十七。《宋名臣言行录》前集卷九。</p></li>
<li><p><span id="宋轶六-王旦-48"></span>
王文正公旦病，谒告不入，政府议知制诰盛度改谏议大夫、知开封府，上曰：「更问王某，如允当，入文书来。」中书坐圣语问公，公曰：「度必不乐此任。」政府召问之，度曰：「幸以文进，不愿亲吏事。」中书以度意闻上，上曰：「王某铨量才品，直是精当，必使人各得其所，向道须问王某。」度此命遂罢。《宋朝事实类苑》卷五十七。《文正王公遗事》。</p></li>
<li><p><span id="宋轶六-王旦-49"></span>
公弟旭判国子监，翰林冯公元为大理评事直讲，弟白公：「元苦学有清节。」公乃召见至私第。公每还朝，与弟同坐，命讲《论语》，诸子侍立于席，逾年而毕。公因荐于上：「元有学行。」翌日上召对，令说《书》，除太子中允，直龙图阁，赐紫，诏班于本官之首。《文正王公遗事》。</p></li>
<li><p><span id="宋轶六-王旦-50"></span>
谏议大夫张师德谒向文简敏中，曰：「师德两诣王相公门，皆不得见，恐为人轻毁，望公从容明之。」一日，方议知制诰，公曰：「可惜张师德。」向公曰：「何谓？」公曰：「累于上前说张师德名家子，有士行，不意两及吾门。状元及第，荣进素定，但当静以待之耳。若奔竞而得，使无阶而进者当如何也？」向公方以师德之意启之，公曰：「某处安得有人敢轻毁人？但师德后进，待我浅也。」向公自称：「师德适有阙，望公弗遗。」公曰：「第缓之，使师德知，聊以戒贪进，激薄俗也。」《文正王公遗事》。《宋朝事实类苑》卷十四引《名臣遗事》。《言行龟鉴》卷五。</p></li>
<li><p><span id="宋轶六-王旦-51"></span>
王沂公曾、李观察维、薛尚书映，一日谒公，公托病。薛有不平之色，公婿韩亿时在门下，见之，以此启白，公曰：「韩郎未之思尔。王、薛皆李之婿，相率而来，恐有所干于朝廷事，果不可，沮之无害。若可行，答以何辞？执政之大忌。」韩乃谢曰：「非亿所知。」后果李文靖妻有所请。《文正王公遗事》。《宋朝事实类苑》卷十三。</p></li>
<li><p><span id="宋轶六-王旦-52"></span>
见张士逊<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D-1.html#%E5%AE%8B%E8%BD%B6%E4%B9%9D-%E5%BC%A0%E5%A3%AB%E9%80%8A-14">14</a>。</p></li>
<li><p><span id="宋轶六-王旦-53"></span>
张文懿公士逊在东宫，一日谒公，言皇太子写书甚好，公曰：「皇太子不待应举选，学士去，不为学书。」由是文懿日以善道规赞太子。《文正王公遗事》。</p></li>
<li><p><span id="宋轶六-王旦-54"></span>
王文正公之为相也，王沂公为知制诰，吕许公为太常博士、知滨州。沂公尝见文正公，问：「君识太常博士吕夷简否？」沂公曰：「不识也。」他日复见，复问之，沂公曰：「见朝士多称其才者。」凡三见三问，乃曰：「此人异日当与公同秉国政。」是时，沂公既有名当世，颇以器业自许，心中不能平，因曰：「公识之耶？」曰：「不识也。」「然则何以知之？」曰：「吾见其奏请尔。」沂公犹不信，强应曰：「诺。」其后，丁晋公既败，沂公先在中书，而许公自知开封府除参知政事，二人卒同秉政。沂公乃为许公言之，问其当时奏请，乃不税农器等事也。《东斋记事》卷三。《龙川别志》卷上。《宋名臣言行录》前集卷六。《名贤氏族言行类稿》卷三十八。</p></li>
<li><p><span id="宋轶六-王旦-55"></span>
见梅询<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html#%E5%AE%8B%E8%BD%B6%E4%B8%83-%E6%A2%85%E8%AF%A2-4">4</a>。</p></li>
<li><p><span id="宋轶六-王旦-56"></span>
赵德明上表，矫以民饥，乞粮数百万。上以其奏示辅臣，众皆怒，曰：「德明方纳款而敢渝誓约，妄有干请，乞降诏责之。」公从容进曰：「未曾将却物去，何责之有？」上曰：「卿意如何？」对曰：「臣欲降一手诏与德明，言尔土灾饥，朝廷抚御远方，固当赈救。然极边刍粟，屯戍者众，自要支持。已勅在京积刍粟百万，令德明自遣众飞挽。」上喜曰：「此真庙算也。」诸公皆曰：「王某之言，臣等皆思虑不至。」德明受诏，望阙再拜曰：「朝廷有人，不合如此。」《文正王公遗事》。《宋朝事实类苑》卷十三。《宋名臣言行录》前集卷二。《渑水燕谈录》卷二。《吹剑录》。</p></li>
<li><p><span id="宋轶六-王旦-57"></span>
契丹飞奏，于岁给外别假金帛。上以示公，公曰：「东封甚近，车驾将出，以此探朝廷之意尔。何其小哉！」上曰：「何以答之？」公曰：「止当以微物轻之也。」乃于岁给三十万外各借二万，仍谕次年额内除之。契丹得之大惭。次年复下有司：「契丹所借金帛六万，事属微末，仰依常数与之，今后永不为例。」《文正王公遗事》。《宋朝事实类苑》卷十三。《宋名臣言行录》前集卷二。</p></li>
<li><p><span id="宋轶六-王旦-58"></span>
公晚年官重，每家人出贺，立令止之。因语弟曰：「遭遇至此，愈增忧惧，何可贺也？」《文正王公遗事》。《宋朝事实类苑》卷十二。《宋名臣言行录》前集卷二。</p></li>
<li><p><span id="宋轶六-王旦-59"></span>
公每有赐予，见家人置于庭下，乃瞑目而叹曰：「生民膏血，安用许多？」《文正王公遗事》。《宋朝事实类苑》卷十二。《宋名臣言行录》前集卷二。</p></li>
<li><p><span id="宋轶六-王旦-60"></span>
公为朝修使，自禁中乘车辂出都门，百官饯于道，乃憇于传舍。两禁请见，叩头称赞公荣遇之盛，公曰：「但觉愧仄不自安矣。」《文正王公遗事》。</p></li>
<li><p><span id="宋轶六-王旦-61"></span>
王旦在中书，祥符末，大旱，一日自中书还第，路由潘氏旗亭，有狂生号王行者在其上，指旦大呼曰：「百姓困旱，焦劳极矣，相公端受重禄，心得安邪？」遂以所持经掷旦，正中于首。左右擒之，将送京尹，旦遽曰：「言中吾过，彼何罪哉？」乃命释之。《国老谈苑》卷二。《昨非庵日纂》二集卷十。</p></li>
<li><p><span id="宋轶六-王旦-62"></span>
王魏公无他客，惟杨亿至则倒屣。《吹剑四录》。</p></li>
<li><p><span id="宋轶六-王旦-63"></span>
王旦相，罕接见宾客，惟大年来，则对榻卧谈。卒时，属其家事一付大年。丁晋公来求婚，大年令绝之。《孔氏谈苑》卷一。《何氏语林》卷十三。</p></li>
<li><p><span id="宋轶六-王旦-64"></span>
杨文公亿少以文进，而以方直自守，乃以母病有阳翟之行。公恐人害之，白上，遣使赐医药。既而言者日有弹击，以亚卿分司。上语辅臣曰：「闻杨亿好谤时政。」公曰：「杨亿远人，幼荷国恩。若谐谑过当，臣恐有之，讪谤则保其不为也。」公器重文公至深，颇欲其归，乃因中书斋宿，览文公近诗而作诗，赵文定与时贤继和。上知之，乃谕公召文公还秘书监。久之，有问公者曰：「杨大监何不且与旧职？」公曰：「大年向以轻去，上左右人言可畏，赖上终始保全之。今此职欲出自清衷，以全君臣之契。」公薨后，杨文公方复禁署。《文正王公遗事》。《宋名臣言行录》前集卷二。</p></li>
<li><p><span id="宋轶六-王旦-65"></span>
见杨亿<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB.html#%E5%AE%8B%E8%BD%B6%E5%85%AB-%E6%9D%A8%E4%BA%BF-34">34</a>。</p></li>
<li><p><span id="宋轶六-王旦-66"></span>
〔王文正〕公与杨文公亿为空门友，杨公谪汝州，公适当轴，每音问不及他事，唯谈论真谛而已。余尝见杨公亲笔与公云：「山栗一秤，聊表村信。」盖汝唯产栗，而亿与王公忘形，以一秤栗遗之。《青箱杂记》卷一。</p></li>
<li><p><span id="宋轶六-王旦-67"></span>
王文正公性俭约，初无姬侍。其家以二直省官治钱，上使内东门司呼二人者，责限为相公买妾，仍赐银三千两。二人归以告公，公不乐，然难逆上旨，遂听之。盖公自是始衰，数岁而捐馆。初，沈伦家破，其子孙鬻银器，皆钱塘钱氏昔以遗中朝将相者，花篮火筒之类，非家人所有。直省官与沈氏议，止以银易之，具言于公，公嚬蹙曰：「吾家安用此？」其后姬妾既具，乃呼二人，问昔沈氏什器尚在可求否，二人谢曰：「向私以银易之，今见在也。」公喜，用之如素有。声色之移人如此。《龙川别志》卷上。《群书类编故事》卷九。</p></li>
<li><p><span id="宋轶六-王旦-68"></span>
王文正太尉气羸多病，真宗面赐药酒一注缾，令空腹饮之，可以和气血，辟外邪。文正饮之，大觉安健，因对称谢，上曰：「此苏合香酒也。每一斗酒，以苏合香丸一两同煮。极能调五脏，却腹中诸疾，每冒寒夙兴，则饮一杯。」因各出数榼赐近臣。自此臣庶之家，皆倣为之。《梦溪笔谈》卷九。《墨客挥犀》卷八。</p></li>
<li><p><span id="宋轶六-王旦-69"></span>
王旦久疾不愈，上命肩舆入禁中，使其子雍与直省吏扶之，见于延和殿。劳勉数四，因命曰：「卿今疾亟，万一有不讳，使朕以天下事付之谁乎？」旦谢曰：「知臣莫若君，惟明主择之。」再三问，不对。是时张咏、马亮皆为尚书。上曰：「张咏如何？」不对。又曰：「马亮如何？」不对。上曰：「试以卿意言之。」旦强起举笏曰：「以臣之愚，莫若寇准。」上怃然，有间，曰：「准性刚褊，卿更思其次。」旦曰：「他人，臣所不知也。臣病困，不任久侍。」遂辞退。旦薨岁余，上卒用准为相。《涑水记闻》卷六。《宋朝事实类苑》卷十二。《宋名臣言行录》前集卷二。《群书类编故事》卷五。</p></li>
<li><p><span id="宋轶六-王旦-70"></span>
王旦在中书二十年，常日罢归，径趍书阁，阖扉以自息，虽家人之亲密者不复接焉。常以蝗旱忧，愧辞位，俄而疾发不食。真宗命内饔调肉糜，宸翰缄器以赐，日常三四。旦疾亟，聚家人谓曰：「吾无状，久坐台司，今且死矣，当祝发缁衣，以塞吾平昔之志。」未几而绝。家人辈皆欲从其言，惟婿苏耆力排而止之。《国老谈苑》卷二。《类说》卷四十五引《圣宋掇遗》。</p></li>
<li><p><span id="宋轶六-王旦-71"></span>
本朝眷待耆德，于仪物之盛，惟王文正公也。病深，屡乞骸，不允。扶掖求对于便坐，面恳之，真宗遣皇太子出幕拜留，曰：「吾方以卿翼吾儿，卿瘦瘠殆此，朕安敢强？」翊日，册拜太尉，诏礼官草仪，就都堂赴上，五日一起居，起居日，入中书预参决。遇军国重事，不限时日并入。至病之革，公召杨文公于卧内，嘱以后事曰：「吾深厌烦恼，慕释典，愿未来世得为苾𫇴林间宴坐观心为乐。将易箦之时，君为我剃除须发，服坏色衣，勿以金银之物置棺内。用茶毘火葬之法，藏骨先茔之侧，起一茆塔，用酬夙愿。吾虽深戒子弟，恐其拘俗，托子叮咛告之。」又曰：「仗子撰遗表，但罄叙感恋而已，慎毋及姻戚。」大年谓曰：「余事敢不一一拜教，若剃发三衣之事，此必难遵。公，三公也，万一薨奄，銮辂必有祓祧之临，自当敛赠公衮，岂可加于僧体乎？」至薨，大年与诸孤协议，但以三衣置柩中，不藏宝货而已。寿六十一。配享真宗庙廷。《续湘山野录》。《宋朝事实类苑》卷十二。《涑水记闻》卷七。</p></li>
<li><p><span id="宋轶六-王旦-72"></span>
公疾革，上临视，赐白金五千两。召杨文公于床前作让表。公览，乃自书四句曰：「已惧多藏，况无用处；见谋散施，以息灾殃。」是冬公薨。文公叹曰：「精爽不乱如此。」文公因对上前语及，上令内司宾取元草视之。后荣国夫人谒章献太后，语曰：「上见公表，泣下久之。」《文正王公遗事》。《宋名臣言行录》前集卷二。</p></li>
<li><p><span id="宋轶六-王旦-73"></span>
王魏公旦与杨文公大年友善，疾笃，大年于卧内，托草遗奏，言为宰相，不可以将尽之言为宗亲求官，止叙平生遭遇之际。表上，真宗叹之，遽遣就第，名数进录。《渑水燕谈录》卷二。《宋朝事实类苑》卷十二。《宋名臣言行录》前集卷二。</p></li>
<li><p><span id="宋轶六-王旦-74"></span>
公薨，诸子白衣者尚数人。公病革，命杨文公撰遗表，语文公曰：「但叙述遭逢，望保圣躬，日亲庶政，进贤用士。不可以将尽之意，更以宗亲为托。」后推恩延赏，皆出于朝廷。《文正王公遗事》。</p></li>
<li><p><span id="宋轶六-王旦-75"></span>
世传王公尝记前世为僧，与唐房太尉事颇相类。及将捐馆，遗命剔发，以僧服敛。家人不欲，止以褐一袭纳诸棺。然公风骨清峭，项微结喉，有僧相。人皆谓其寒薄，独一善相者目之曰：「公名位俱极，但禄气不丰耳。」故旦虽位极一品，而饮啗全少，家亦不畜声伎。晚年移疾在告，真宗尝密赉白金五十两，旦表谢曰：「已恨多藏，况无用处。」竟不之受。《东斋记事》辑遗。《青箱杂记》卷一。《宋朝事实类苑》卷十二。</p></li>
<li><p><span id="宋轶六-王旦-76"></span>
王旦疾，上亲调药、临终，谓子曰：「我别无过，独不谏天书一事。」命诸子削发披缁以殓。《昨非庵日纂》二集卷十六。</p></li>
<li><p><span id="宋轶六-王旦-77"></span>
公病，语其诸子曰：「我死后，慎勿以一文钱物入在柩中。汉文帝有言纸衣瓦棺葬我。不从吾言，九泉之下无福荫汝。汝等切志之。」故公薨之薄葬，始服金带，盖棺以纸易之。《文正王公遗事》。</p></li>
<li><p><span id="宋轶六-王旦-78"></span>
州东王文公寝疾，真庙屡访医者视之，仍不得辄归。如是半年。一日，王氏以讣闻，而医者语人曰：「半年厮系绊与一服药，且大家厮离。」《画墁录》。《山居新语》。</p></li>
<li><p><span id="宋轶六-王旦-79"></span>
王文正公门庭，未尝接客。公薨，上谕近臣曰：「王某家却不觉静，缘当国日，亦门庭清肃。」吕文靖夷简、鲁肃简宗道初参预政事，二妻入谢，章宪太后语之曰：「尔各归语其夫，王某在政府多年，终始一节，先帝以此重之，宜为师范也。」《宋朝事实类苑》卷十二。《文正王公遗事》。</p></li>
<li><p><span id="宋轶六-王旦-80"></span>
王冀公钦若自江宁府归，再执魁柄，鲁公时参大政，凡聚议，多冀公不堪，语诸公曰：「掌武相公在政府日，参政岂敢如此？」鲁公笑曰：「王文正，先朝重德，岂他人可企？苟公执政平允，宗道安敢不伏？」《文正王公遗事》。《宋朝事实类苑》卷十二引《名臣遗事》。《何氏语林》卷十七。</p></li>
<li><p><span id="宋轶六-王旦-81"></span>
上宣谕曰：「朕尹京日，卿弟旭宰属邑，有廉干之称，可委以繁使。」公对曰：「臣待罪宰府，恐公议非便。」上曰：「前代父子兄弟，并处贵位者多，不可以卿故，滞其才。」公曰：「今省府迺士人要职，若于平进迁擢，又得孤寒者一人。臣弟，陛下知名，望它日出于宸衷，且乞一闲局。」遂判吏部南曹。公归，喜语弟曰：「上知尔之才，必有任使。」而终不言所得之旨，翌日被命乃知。后铨管引人，上见公弟，赐以绯鱼，公因对敍感，上曰：「不知尚著绿，朕失照管。」《文正王公遗事》。《宋朝事实类苑》卷七引《名臣遗事》。</p></li>
<li><p><span id="宋轶六-王旦-82"></span>
公以俭约率子弟，使在富贵不为骄侈。兄子睦欲举进士，公曰：「吾常以太盛为惧，其可与寒士争进？」至其薨也，子素犹未官，遗表不求恩泽。《宋名臣言行录》前集卷二。</p></li>
<li><p><span id="宋轶六-王旦-83"></span>
公之婿韩公，例当远。公私以语其女曰：「尔勿忧，此一小事也。」一日，召女曰：「韩郎知洋州。」女曰：「何往入川？」公曰：「尔归吾家，且不失所。吾若有所求，他日使人指韩郎妇翁，奏免远适，累其远大也。」后韩公闻之曰：「公待我厚也如此。」而韩终践二府，以东宫二品官终老于家。公之婿苏耆，应进士举，唱第之日，格在诸科。故枢相陈文惠尧叟奏上，曰：「苏耆是故苏易简男，王某女婿。」上顾公曰：「卿女婿也？」公不对，乃敛身少却，愿且修学。及出，陈公语公曰：「相公何不一言，则耆及第矣。」公笑曰：「上亲临轩试天下士，至公也。某为冢宰，自荐亲属于冕旒之前，士子盈庭，得不失体？」陈公愧谢之。《文正王公遗事》。《梁溪漫志》卷三。</p></li>
<li><p><span id="宋轶六-王旦-84"></span>
〔王〕素年九岁，公每遇休沐，必呼之膝下。一日，见庭间花盛开，因使赋诗，公观之，乃依韵和曰：「迥与群芳异，含芳向暮春。不如松柏木，常保岁寒新。」遂出示门人公孙觉，公孙因激励曰：「以公之意，尔等岂得不勤学也？」《文正王公遗事》。</p></li>
<li><p><span id="宋轶六-王旦-85"></span>
公为兖州朝修使，辟夏郑公为管记。一日，召郑公语曰：「我病，自度必不起，自遭逢，尽诚以事上，尽公以待士，以私以怨未尝有毫发。每念祖父兴立门第，心之所存，惟冀有后。幼子小名公奴，恐其可教。他日学士为吾育之。」郑公出为西帅，素别于顺天院，曰：「先相有理命在竦，未能少副其意，寔负愧也。」因道此说。素感涕交下，对郑公曰：「闻公之言，如闻先人之训矣。敢不树立？」《文正王公遗事》。</p></li>
<li><p><span id="宋轶六-王旦-86"></span>
公婚姻皆求寒素之家。后公薨，丁公谓令王素锡白诸兄，求见为昏请。诸兄问于杨文公，曰非先公之意也。遂止之。《文正王公遗事》。</p></li>
<li><p><span id="宋轶六-王旦-87"></span>
公家有盗，乃官之给卒，捕系府狱，尹状奏，乞斩于公门之前。公大骇曰：「岂以己故而私国家法也？」遂入奏，乞府中科以常法。上宣示曰：「闻卿居第甚陋，朕密令计之，官为修营其间，更系卿意增损之。」公顿首曰：「臣所居，乃先父旧庐，当日止庇风雨，臣今完葺，过已甚矣，每思先父，常有愧色，岂更烦朝廷？」上再三谕之，公力辞，乃止。《文正王公遗事》。《宋朝事实类苑》卷七引《名臣遗事》。《东山谈苑》卷四。《昨非庵日纂》二集卷二。</p></li>
<li><p><span id="宋轶六-王旦-88"></span>
太尉不置田宅，曰：「子孙当各念自立，何必田宅？置之，徒使争财为不义耳。」《宋名臣言行录》前集卷二。</p></li>
<li><p><span id="宋轶六-王旦-89"></span>
公陪祠东封，有子侍行。家信至，公发之，见所寄衣带以红为之，公怒曰：「我在，尔已好华如此，欲坏儒风。我死，望汝辈纯素，难也。」亟令送还而易之。《文正王公遗事》。</p></li>
<li><p><span id="宋轶六-王旦-90"></span>
公每见家人服饰似过，则瞑目曰：「吾门素风，一至于此。」亟令减损。故家人或有一衣稍华，出于车中遽易之，不敢令公见。《文正王公遗事》。《宋朝事实类苑》卷十二。《宋名臣言行录》前集卷二。</p></li>
<li><p><span id="宋轶六-王旦-91"></span>
公归，餐必召诸子，使之席地聚食。乃语左右曰：「剩与菜吃，此辈生长公相家，已骄矣，不可使不知淡薄之味。」《文正王公遗事》。</p></li>
<li><p><span id="宋轶六-王旦-92"></span>
有货玉带者，持以及门，弟因呈公，公曰：「如何？」弟曰：「甚佳。」公命系之，曰：「还见佳否？」弟曰：「系之，安得自见？」公曰：「玉亦石也，得不重乎？自负重而使观者称好，无亦劳也？我腰间不称此物，亟还之。」故平生所服，止于赐带。《文正王公遗事》。《宋名臣言行录》前集卷二。《自警编》卷二。《言行龟鉴》卷二。《贤弈编》卷一。《昨非庵日纂》一集卷九。</p></li>
<li><p><span id="宋轶六-王旦-93"></span>
公与故观察使钱公若水治第，尝假数千缗于公。钱公薨，其家偿之，公皆不纳。今直集贤院延年方数岁，公令人召之，坐之膝上，日哺以食。《文正王公遗事》。</p></li>
<li><p><span id="宋轶六-王旦-94"></span>
王文正太尉局量宽厚，未尝见其怒。饮食有不精洁者，但不食而已。家人欲试其量，以少埃墨投羹中，公唯啖饭而已。问其何以不食羹，曰：「我偶不喜肉。」一日，又墨其饭，公视之曰：「吾今日不喜饭，可具粥。」其子弟愬于公曰：「庖肉为饔人所私，食肉不饱，乞治之。」公曰：「汝辈人料肉几何？」曰：「一斤。今但得半斤食，其半为饔人所廋。」公曰：「尽一斤可得饱乎？」曰：「尽一斤固当饱。」曰：「此后人料一斤半可也。」其不发人过皆类此。尝宅门坏，主者彻屋新之，暂于廊庑下启一门以出入。公至侧门，门低，据鞍俯伏而过，都不问。门毕，复行正门，亦不问。有控马卒岁满辞公，公问：「汝控马几时？」曰：「五年矣。」公曰：「吾不省有汝。」既去，复呼回曰：「汝乃某人乎？」于是厚赠之，乃是逐日控马，但见背，未尝视其面，因去，见其背方省也。《梦溪笔谈》卷九。《墨客挥犀》卷一。《宋朝事实类苑》卷十三。《宋名臣言行录》前集卷二。《古今事文类聚》续集卷十。《何氏语林》卷十四。《宋稗类钞》卷三。</p></li>
<li><p><span id="宋轶六-王旦-95"></span>
王文正公宇量鸿旷绝伦。在相府日，未还第间，上遣中使锡御酒十器，方逾阃内，厥兄亟令人诣国封首取二壶。其妇云：「此上赐也，俟相公归视即持去。」兄怒，挈梃击壶皆碎，酝流盈地。夫人怒之，不令却扫。公归见之，问其故，左右具道所以然。徐语国封曰：「人生光景几许时，其间何用校计？」余无他言。兄与国封默愧也。《珍席放谈》卷上。</p></li>
<li><p><span id="宋轶六-王旦-96"></span>
韩魏公言：王文正母弟傲不可训，一日逼冬至，祠家庙，列百壶于堂前，弟皆击破之。家人惶骇。文正忽自外入，见酒流满路不可行，俱无一言，但摄衣步入堂。其后弟忽感悟，复为善，终亦不言。《韩魏公遗事》。《宋朝事实类苑》卷十三。《宋名臣言行录》前集卷二。《言行龟鉴》卷四。《何氏语林》卷三。《昨非庵日纂》一集卷十。</p></li>
</ol>
</div>
<div id="向敏中" class="section level2">
<h2>
<span class="header-section-number">15.7</span> 向敏中<a class="anchor" aria-label="anchor" href="#%E5%90%91%E6%95%8F%E4%B8%AD"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶六-向敏中-1"></span>
向敏中，字常之。……父瑀，惟一子，教督甚严，尝谓其妻曰：「大吾门者，此子也。」《名贤氏族言行类稿》卷四十六。</p></li>
<li><p><span id="宋轶六-向敏中-2"></span>
向文简公为庐陵倅，时人未有知者。安城士人彭仲元能以星历知人祸福，文简召问之，仲元曰：「通判不必他问，不出十年，位至公相。」文简自庐陵罢官，阅数年，即大拜。《独醒杂志》卷一。</p></li>
<li><p><span id="宋轶六-向敏中-3"></span>
向文简公判大理寺时，没入祖吉赃钱，分赐法吏，公引钟离意委珠事，独不受。《自警编》卷二。</p></li>
<li><p><span id="宋轶六-向敏中-4"></span>
真宗皇帝时，向文简拜右仆射，麻下日，李昌武为翰林学士，当对。上谓之曰：「朕自即位以来，未尝除仆射，今日以命敏中，此殊命也，敏中应甚喜。」对曰：「臣今自早候对，亦未知宣麻，不知敏中何如。」上曰：「敏中门下今日贺客必多，卿往观之，明日却对来，勿言朕意也。」昌武候丞相归，乃往见，丞相谢客，门阑悄然无一人，昌武与向亲，径入见之，徐贺曰：「今日闻降麻，士大夫莫不欢慰，朝野相庆。」公但唯唯。又曰：「自上即位，未尝除端揆，此非常之命，自非勋德隆重，眷倚殊越，何以至此？」公复唯唯，终未测其意。又历陈前世为仆射者勋劳德业之盛，礼命之重，公亦唯唯，卒无一言。既退，复使人至庖厨中，问今日有无亲戚宾客饮食宴会，亦寂无一人。明日再对，上问：「昨日见敏中否？」对曰：「见之。」「敏中之意何如？」乃具以所见对。上笑曰：「向敏中大耐官职。」《梦溪笔谈》卷九。《云谷杂纪》卷四。《宋名臣言行录》前集卷三。《仕学规范》卷二十一。《自警编》卷一。《言行龟鉴》卷二。《何氏语林》卷十四。《读书镜》卷十。《宋稗类钞》卷三。《容斋随笔》卷四考辨其误。</p></li>
<li><p><span id="宋轶六-向敏中-5"></span>
向文简敏中、寇忠愍准二相，同以太平兴国五年登第。后文简秉钧，忠愍以使相守长安，作诗寄文简，曰：「玉殿登科四十年，当时僚友尽英贤。岁寒唯有公兼我，白首犹持将相权。」文简酬之曰：「九万鹏霄振翼时，与君同折月中枝。细思淳化持衡者，得到于今更有谁。」《古今事文类聚》前集卷二十九。《青箱杂记》卷五。《宋朝事实类苑》卷三十六。《宋诗纪事》卷三。</p></li>
<li><p><span id="宋轶六-向敏中-6"></span>
真宗重于进退大臣，制辞亦加审慎。向敏中为相，典故薛居正宅，居正子妇柴氏上书，讼敏中典宅亏价，且言敏中欲娶己，己不许。上面问敏中，对曰：「臣自丧妻以来，未尝谋及再娶。」既而，上闻其欲娶王承衍女弟，责其不实，罢相归班。其麻辞曰：「翼赞之功未著，廉洁之操蔑闻。喻利居多，败名无耻。始营故相之第，终兴嫠妇之辞。对朕食言，为臣自昧。」又曰：「朕选用不明，绅兴诮。」议者皆以敏中为终身摈弃不复用矣。是时，旧相出镇者，多不以吏事为意。寇莱公虽有重名，所至之处，终日游宴，所爱伶人，或付与富室，辄厚有所得，然人皆乐之，不以为非也。张齐贤傥荡任情，获劫盗或时纵遣之，所至尤不治。上闻之，皆不以为善。唯敏中勤于政事，所至著称。上曰：「大臣出临方面，唯向敏中尽心于民事耳。」于是有复用之意。《涑水记闻》卷七。</p></li>
<li><p><span id="宋轶六-向敏中-7"></span>
向相在西京，有僧暮过村民家求寄止，主人不许，僧求寝于门外车箱中，许之。夜中有盗入其家，自墙上扶一妇人并囊衣而出。僧适不寐，见之。自念不为主人所纳而强求宿，而主人亡其妇及财，明日必执我诣县矣，因夜亡去。不敢循故道，走荒草中，忽堕眢井，则妇人已为人所杀，先在其中矣。明日，主人搜访亡僧并子妇尸，得之井中，执以诣县，掠治，僧自诬云：「与子妇奸，诱与俱亡，恐为人所得，因杀之投井中，暮夜不觉失足，亦坠其中。赃在井傍亡失，不知何人所取。」狱成，诣府，府皆不以为疑，独敏中以赃不获疑之。引僧诘问数四，僧服罪，但言：「某前生当负此人，死无可言者。」敏中固问之，僧乃以实对。敏中因密使吏访其贼。吏食于村店，店妪闻其自府中来，不知其吏也，问之曰：「僧某者，其狱如何？」吏绐之曰：「昨日已笞死于市矣。」妪叹息曰：「今若获贼，则何如？」吏曰：「府已误决此狱矣，虽获贼，亦不敢问也。」妪曰：「然则言之无伤矣。妇人者，乃此村少年某甲所杀也。」吏曰：「其人安在？」妪指示其舍，吏就舍中掩捕，获之。案问具服，并得其赃。一府咸以为神。《涑水记闻》卷七。《宋朝事实类苑》卷二十三。《宋名臣言行录》前集卷三。《棠阴比事》。《自警编》卷八。《折狱龟鉴》卷二。《昨非庵日纂》一集卷一。</p></li>
<li><p><span id="宋轶六-向敏中-8"></span>
太宗飞白书张咏、向敏中二臣名付中书，曰：「二人者皆名臣，为朕记之。」向公自员外郎为谏议、知枢密院，止百余日。咸平四年，除平章事。后坐事出永兴军，驾幸澶渊，手赐密诏：「尽付西鄙事，许便宜从事。」公得诏藏之，视政如常。会邦人命国傩，有告禁卒欲倚傩为乱者，公密使麾兵被甲衣袍伏于夹庑幕中。明日，尽召宾僚兵官，置酒纵阅，无一人预知者。命傩入，先令驰逞于中门外，后召至阶，公振袂一挥，伏卒齐出，尽擒之，果各怀短刃，即席诛之。勦讫，屏尸，亟命灰沙扫庭，张乐以宴，宾从股栗。《玉壶清话》卷五。《宋朝事实类苑》卷八。</p></li>
<li><p><span id="宋轶六-向敏中-9"></span>
皇甫泌，向敏中之婿也，少年纵逸，多外宠，往往涉夜不归。敏中正秉政，每优容之，而其女抱病甚笃，敏中妻深以为忧，且有恚怒之词，敏中不得已，具劄子乞与泌离婚。一日奏事毕，方欲开陈，真宗圣体似不和，遽离扆座。敏中迎前奏曰：「臣有女婿皇甫泌。」语方至此，真宗连应曰：「甚好，甚好，会得。」已还内矣。敏中词不及毕，下殿不觉抆泪，盖莫知圣意如何。已而，传诏中书，皇甫泌特转两官，敏中茫然自失，欲翌日奏论，是夕，女死，竟不能辨直其事也。《东轩笔录》卷三。《宋稗类钞》卷八。参见毕士安<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html#%E5%AE%8B%E8%BD%B6%E5%85%AD-%E6%AF%95%E5%A3%AB%E5%AE%89-6">6</a>。</p></li>
</ol>
</div>
<div id="王钦若" class="section level2">
<h2>
<span class="header-section-number">15.8</span> 王钦若<a class="anchor" aria-label="anchor" href="#%E7%8E%8B%E9%92%A6%E8%8B%A5"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶六-王钦若-1"></span>
王文穆公钦若，临江军人。母李氏，父仲华，尝侍祖郁任官鄂渚，而李氏有娠，就蓐之夕，江水暴溢，将坏廨舍，亟迁于黄鹤楼，始免身，生男，即公也。时隔岸汉阳居人，遥望楼际，若有光景气象云。又公昔岁行圃田道中，宿于村舍，夜起，视天中，有赤文成「紫微」二大字，光耀夺目。使蜀还褒城路中，有人展谒，熟视刺字，乃唐相裴度，告公以默定之语，及言公他日当贵。兹亦异矣。后公每设坛礼神，必朱篆「紫微」二字，陈之醮所，又辍俸修晋公祠于圃田，作记以述其肹蚃云。《青箱杂记》卷六。《宋朝事实类苑》卷十一。</p></li>
<li><p><span id="宋轶六-王钦若-2"></span>
王冀公微时，薄游临川，寄食蔡为政门馆。天寒，冀公无被，夜中冻甚，窃入仆陈超被中睡定。超方梦，有数人叱曰：「宰相睡，何得同床耶？即舁致户外。」超甚惊愕，不敢近冀公，乃取他被盖之。自此谨待冀公，公有所乏，超尽力助之。公后贵显，所以存问于超者甚至。超子亦举进士。《能改斋漫录》卷十八。《宋稗类钞》卷一。</p></li>
<li><p><span id="宋轶六-王钦若-3"></span>
王冀公，新喻人，微时往观社求祭肉，众问：「尔为谁？」曰：「我秀才也。」众曰：「何所能？」曰：「能诗。」时无纸笔，即取炭画猪皮上曰：「龙带晚烟归洞府，雁拖秋色入衡阳。」后之人谓此句有宰相气象。《独醒杂志》卷一。</p></li>
<li><p><span id="宋轶六-王钦若-4"></span>
王文穆钦若未第时，寒窘，依幕府家。时章圣以寿王尹开封，一日晚，过其舍。左右不虞王至，亟取纸屏障风。王顾屏间一联「龙带晚烟离洞府，雁拖秋色入衡阳」，大加赏爱，曰：「此语落落有贵气，何人诗也？」对曰：「某门客王钦若。」王遽召之，见其风度。其后信任颇专，致位上相。风云之会，实基于此焉。《西清诗话》卷中。《尧山堂外纪》卷四十四。《坚瓠己集》卷四。《宋诗纪事》卷五。《古事比》卷四十六。</p></li>
<li><p><span id="宋轶六-王钦若-5"></span>
冀公王钦若淳化二年自怀州赴举，与西州武覃偕行，途次圃田，忽失公所在。覃遂止于民家，散仆寻之。俄见仆阔步而至，惊悸言曰：「自此数里有一神祠，见公所乘马弛缰宇下，某径至萧屏，有门吏约云：『令公适与王相欢饮，不可入也。』某窃窥见其中，果有笙歌杯盘之具。」覃亟与仆同往，见公已来，将半酣矣。询之，笑而不答。覃却到民家，指公会处，乃裴晋公庙。覃心异之，知公非常人矣。公登第后，不数年为翰林学士，使两川，回轺至褒城驿，方憇于正寝，将吏忽见导从自外而至，中有一人云：「唐宰相裴令公入谒。」公忻然接之。因密谓公大用之期，乃怀中出书一卷，示公以富贵爵命默定之事，言终而隐。及公登庸，圃田神祠出俸修饰，为文纪之。《湘山野录》卷上。《新编分门古今类事》卷三。《名贤氏族言行类稿》卷二十四。</p></li>
<li><p><span id="宋轶六-王钦若-6"></span>
王文穆公作举人时，谒南顿乔给事。乔昼寝，梦有人告云：「相公来奉谒。」乔戒阍者云：「有宾客来，悉通报。」相次，有一举人投刺，乃文穆也。乔引入卧内，见其容貌磊落，以家人礼待之。《宋朝事实类苑》卷四十六引《康靖公闻见录》。</p></li>
<li><p><span id="宋轶六-王钦若-7"></span>
王冀公钦若乡荐赴阙，张仆射齐贤时为江南漕，以书荐谒钱希白公易，时以才名，方独步馆阁。适会延一术士以考休咎，不容通谒。冀公局促门下，因厉声诟阍人，术者遥闻之，谓钱曰：「不知何人耶？若声形相称，世无此贵者，但恐形不副貌耳。愿邀之，使某获见。」希白召之。冀公单微远人，神骨疎瘦，复赘于颈，而举止山野。希白蔑视之，术者悚然，侧目瞻视。冀公起，术者稽颡兴叹曰：「人中之贵有此十全者！」钱戏曰：「中堂内便有此等宰相乎？」术人正色曰：「公何言欤！且宰相何时而无，此君不作则已，若作之，则天下康富，而君臣相得，至死有庆而无吊。不完者，但无子尔。」钱戏曰：「他日将陶铸吾辈乎？」术者曰：「恐不在他日，即日可待，愿公毋忽。」后希白方为翰林学士，冀公已真拜。《湘山野录》卷中。《宋朝事实类苑》卷四十八。《西塘集耆旧续闻》卷八。《群书类编故事》卷十四。《新编分门古今类事》卷十引《朝野杂录》。</p></li>
<li><p><span id="宋轶六-王钦若-8"></span>
钱若水暇日在家，延一术士，戒阍者不得进客。既而门外喧争久之，呼问，阍者曰：「有一秀才欲请谒，辞以有客，不肯去。」因命之进，则刺字书云：「临江军进士王钦若。」既入，无冠，头巾、皂衫、黄带，雀跃嘶声而结喉，鄙状可掬。钱意甚轻之。术士一见，不复顾钱，侧坐向王，咨嗟不已。少顷，王辞，术士不揖钱，褰衣从之。钱大骇，使人呼术者，诘之，乃曰：「斯人大富贵人也，名位寿考无不极，但无嗣，当以外姓为嗣。」既卒，真庙俾其婿张环主祀。《画墁录》。</p></li>
<li><p><span id="宋轶六-王钦若-9"></span>
真宗朝，黄震知亳州永城县。时大旱，王丞相钦若为郡倅，至邑祈雨。夜祭祠下，王默祷，他日如至台辅，四更当雨。黄密知之，私戒鼓吏，促其更筹，遽击四鼓，而云未应。王亦自信之重，庄严而待，及期果雨，竟如所望。《能改斋漫录》卷十八。</p></li>
<li><p><span id="宋轶六-王钦若-10"></span>
王钦若为亳州判官，监会亭仓。天久雨，仓司以谷湿不为受纳，民自远方来输租者，食谷且尽，不能得输。钦若悉命输之仓，奏请不拘年次，先支湿谷，不至朽败。奏至，太宗大喜，手诏答许之，因识其名。秩满入见，擢为朝官。《涑水记闻》卷七。</p></li>
<li><p><span id="宋轶六-王钦若-11"></span>
王钦若、毋宾古同倅三司。一日，宾古曰：「天下宿逃之财，自五代迄今，理督未已，亡族破家，疵民大矣，俟启而蠲之。」钦若即命吏理其数，翌日上奏。真宗大惊曰：「先帝岂不知耶？」钦若曰：「先帝非不审其弊，盖与陛下收天下心。」真宗霑泣久之，遽诏有司俾尽释焉。钦若自此宸眷之厚。《国老谈苑》卷二。</p></li>
<li><p><span id="宋轶六-王钦若-12"></span>
世传文穆遭遇章圣，本由一言之寤。盖章圣践祚之初，天下宿逋数百万计，时文穆判三司理欠司，一日抗疏，请尽蠲放以惠民。上遽召诘之曰：「此若惠民，曷为先帝不行？」公对曰：「先帝所以不行者，欲以遗陛下，使结天下人心。」于是上蹙然颔之，未几命宰府召试《孝为德本颂》，授右正言、知制诰，不数年，遂大拜。《青箱杂记》卷六。</p></li>
<li><p><span id="宋轶六-王钦若-13"></span>
馆中同列疾王文穆，使陈越寝如文穆之尸，石中立作文穆之妻哭其傍，余人歌虞殡于前后。钦若闻之，密奏，将尽逐之。王文正持其奏不下。《孔氏谈苑》卷三。</p></li>
<li><p><span id="宋轶六-王钦若-14"></span>
真宗时，王钦若善承人主意，上望见辄悦之。每拜一官，中谢日，辄问曰：「除此官且可意否？」其宠遇如此。《涑水记闻》卷七。</p></li>
<li><p><span id="宋轶六-王钦若-15"></span>
王钦若为翰林学士，与比部员外郎、直集贤院、修起居注洪湛同知贡举，湛后差入贡院，时诸科已试第六场。是时，法禁尚疎，钦若奴祁睿得出入贡院。钦若妻受一举人赂，书睿掌以姓名语钦若，皆奏名。有济源经科，因一僧许赂钦若银十挺，既入六挺，余负而不归，僧往索之，因諠鬪。事发，下御史台鞫案。事方纷纭，真宗擢钦若参知政事。中丞赵昌言以狱辞闻，收钦若下台对辨，上虽知其情，终不许，曰：「朕待钦若至厚，钦若欲银，当就朕求之，何苦受举人赂邪？且钦若才登两府，岂可遽令下吏乎？」昌言争不能得。湛乃独承其罪，诏免死罪，杖背，免刺面，配岭南牢城。湛家贫，每会客，从同馆梁颢借银器，是时适在其家，因没以为赃。钦若内亦自愧，其后擢湛子鼎为官以报之。《涑水记闻》卷七。</p></li>
<li><p><span id="宋轶六-王钦若-16"></span>
真宗次澶渊，一日，语莱公曰：「今虏骑未退，而天雄军截在贼后，万一陷没，则河朔皆虏境也。何人可为朕守魏？」莱公曰：「当此之际，无方略可展。古人有言，智将不如福将。臣观参知政事王钦若，福禄未艾，宜可为守。」于是即时进札请𠡠。退召王公于行府，谕以上意，授𠡠俾行。王公茫然自失，未及有言，莱公遽曰：「主上亲征，非臣子辞难之日。参政为国柄臣，当体此意。驿骑已集，仍放朝辞，便宜即途，身乃安也。」遽酌大白饮之，命曰「上马杯」。王公惊惧，不敢辞，饮讫拜别。莱公答拜，且曰：「参政勉之，回日即为同列也。」王公驰骑入天雄，方戎虏满野，无以为计，但屯塞四门，终日危坐。越七日，虏骑退，召为中书门下平章事、集贤殿大学士。《东轩笔录》卷一。《容斋随笔》卷四考辨其误。</p></li>
<li><p><span id="宋轶六-王钦若-17"></span>
王文穆为人虽深刻，然其人智略士也。澶渊之役，文穆镇天雄。契丹既退，王亲军率大兵向魏府，魏府钤辖惧，欲闭城拒之，文穆曰：「不可。若果如此，则猜嫌遂形，是成其叛心也。」乃命于城外十里结彩棚以待之。至则迎劳，欢宴饮酒连日。既罢，其所统军皆已分散诸道矣，亲军皆不知焉。《涑水记闻》卷七。</p></li>
<li><p><span id="宋轶六-王钦若-18"></span>
见寇准<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html#%E5%AE%8B%E8%BD%B6%E5%85%AD-%E5%AF%87%E5%87%86-40">40</a>。</p></li>
<li><p><span id="宋轶六-王钦若-19"></span>
见寇准<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html#%E5%AE%8B%E8%BD%B6%E5%85%AD-%E5%AF%87%E5%87%86-41">41</a>。</p></li>
<li><p><span id="宋轶六-王钦若-20"></span>
王冀公钦若罢参知政事，而真宗眷遇之意未衰，特置资政殿学士以宠之。时寇莱公在中书，定其班位依杂学士，在翰林学士下。冀公因诉于上曰：「臣自学士拜参知政事，今无罪而罢，班反在下，是贬也。」真宗为特加大学士，班在翰林学士上。其宠遇如此。《归田录》卷一。</p></li>
<li><p><span id="宋轶六-王钦若-21"></span>
景德中，上欲优宠王钦若，乃特置资政殿学士以处之。既而有司定议班在翰林学士下。寻又置资政殿大学士，亦以钦若为之，而班在翰林承旨之上。则资政殿学士与大学士皆自王钦若始也。《青箱杂记》卷三。</p></li>
<li><p><span id="宋轶六-王钦若-22"></span>
王冀公罢参政，真宗朝夕欲见，择便殿清近，惟资政为优，因以公为本殿大学士。公奏曰：「臣虽出于寒贱，不能独宿，欲乞除一臣僚兼之。」遂以陈文僖彭年并直。一夕，公一巨榼入宿，方与陈寒夜闲饮，遽中人持钥开宫扉独召公，匆匆而入，谓陈曰：「请同院不须相候，独酌数杯先寝。」至行在，真宗与公对饮，饮罢持禁烛送归，繁若列星。陈危坐伺之，已四更，笑曰：「同院尚未寝乎？」陈曰：「恭候司长，岂敢先寝。」喜笑倒载，解袜褫带几不能，坦腹自矜曰：「某江南一寒生，遭际真主，适主上以巨觥敌饮，仅至无算，扺掌语笑，如僚友之无间。」已而遂寝。殆晓盥栉罢，与陈相揖，觉夜归数谈颇疎漏，自言：「夜来沉湎，殊不记归时之早晚，无乃失容于君子乎？」陈曰：「无之。」但殷勤愧谢。既别，已将趂班，同趋出殿门，执其手以语封之曰：「夜来数事，止是同院一人闻之。」文僖归谓子弟曰：「大臣慎密，体当如此。」《湘山野录》卷下。《宋朝事实类苑》卷六。《宋稗类钞》卷一。</p></li>
<li><p><span id="宋轶六-王钦若-23"></span>
真宗封岱祠汾，虽则继述先志，昭答灵贶，中外臣民，协谋同欲，然实由文穆之力赞焉。祠礼毕，章圣登太山顶，偕近臣周览前代碑刻，内一碑首云：「朕钦若昊天。」真宗顾文穆笑曰：「元来此事前定，只是朕与钦若。」《青箱杂记》卷六。</p></li>
<li><p><span id="宋轶六-王钦若-24"></span>
冀公王钦若尝代真宗郊祀回，上问：「卿家何积累，乃有今日？」对曰：「术者言臣祖坟佳。」上令图以进，诀曰：「通济桥下水朝流，世代出公侯。睦宦桥下水来冲，分土作三公。」上乃举笔引水出坟前曰：「水何不从此去？」明年水决，遂罢相。《樵书》初编卷一。</p></li>
<li><p><span id="宋轶六-王钦若-25"></span>
真宗晚年欲策后，时王旦为宰相，赵安仁参知政事，将问执政，会王旦告病去，遂独问安仁曰：「朕欲以贤妃刘氏为后，卿意何如？」赵对曰：「刘氏出于侧微，恐不可母仪天下。」真宗不怿。翌日，以赵之语告王冀公钦若，冀公曰：「陛下姑问安仁，意欲以何人为后？」异时，上果以冀公之言问，赵对曰：「德妃沈氏乃先朝宰相沈义伦之家，宜可以作配圣主。」真宗翌日以语冀公，冀公曰：「臣固知如此，盖赵安仁尝为沈义伦门客。」真宗深以为然。未几，罢安仁参知政事，转钦若一官，为天书扶持使。刘氏竟立。《东轩笔录》卷二。《涑水记闻》卷五。《东都事略》卷四十九。</p></li>
<li><p><span id="宋轶六-王钦若-26"></span>
见马知节<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html#%E5%AE%8B%E8%BD%B6%E4%B8%83-%E9%A9%AC%E7%9F%A5%E8%8A%82-9">9</a>。</p></li>
<li><p><span id="宋轶六-王钦若-27"></span>
〔王〕钦若为人阴险多诈，善以巧谲中人，人莫之寤。与王旦同为相，翰林学士李宗谔有时名，旦善视之。旦欲引宗谔参知政事，以告钦若，钦若曰：「善。」旦曰：「当以白上。」宗谔家素贫，禄廪不足以给婚嫁，旦前后资借之，凡千余缗，钦若知之。故事，参知政事中谢日，所赐物近三千缗。钦若因密奏：「宗谔负王旦私钱，不能偿。旦欲引宗谔参知政事，得赐物以偿己债，非为国择贤也。」明日，旦果以宗谔名荐于上，上作色不许。其权谲皆此类。《涑水记闻》卷七。《乐善录》卷九。《东都事略》卷四十九。</p></li>
<li><p><span id="宋轶六-王钦若-28"></span>
见王旦<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html#%E5%AE%8B%E8%BD%B6%E5%85%AD-%E7%8E%8B%E6%97%A6-31">31</a>。</p></li>
<li><p><span id="宋轶六-王钦若-29"></span>
见王旦<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html#%E5%AE%8B%E8%BD%B6%E5%85%AD-%E7%8E%8B%E6%97%A6-33">33</a>。</p></li>
<li><p><span id="宋轶六-王钦若-30"></span>
见王旦<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html#%E5%AE%8B%E8%BD%B6%E5%85%AD-%E7%8E%8B%E6%97%A6-41">41</a>。</p></li>
<li><p><span id="宋轶六-王钦若-31"></span>
王冀公久被真庙异眷。晚居政府，某州妖狱发，尽以中外士大夫与妖人往来歌诗闻，有云「左仆射中书门下平章事王钦若」，真庙面责之，冀公辩数四，终不置，则顿首曰：「臣官工部尚书，安敢擅增至左仆射？此理明甚，而圣意终不解者无他，盖臣福谢耳。」竟坐策免云。《邵氏闻见后录》卷二十二。</p></li>
<li><p><span id="宋轶六-王钦若-32"></span>
见陈从易<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html#%E5%AE%8B%E8%BD%B6%E4%B8%83-%E9%99%88%E4%BB%8E%E6%98%93-1">1</a>。</p></li>
<li><p><span id="宋轶六-王钦若-33"></span>
见孙冕<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html#%E5%AE%8B%E8%BD%B6%E4%B8%83-%E5%AD%99%E5%86%95-5">5</a>。</p></li>
<li><p><span id="宋轶六-王钦若-34"></span>
王文穆钦若以故相来守杭州。钱唐一老尉，苍头华发矣，文穆初甚不乐，询其履历，乃同年生，恻然哀之，遂封章于朝。诏特改京秩。尉以诗谢之云：「当年同试大明宫，文字虽同命不同。我作尉曹君作相，东君元没两般风。」《挥麈余话》卷一。《西湖游览志余》卷二十一。《尧山堂外纪》卷四十四。《宋诗纪事》卷九十六。</p></li>
<li><p><span id="宋轶六-王钦若-35"></span>
仁宗既即位，每朝退，多弄翰墨。一日学书，适遇江陵王钦若奏章上达，因飞帛大书「王钦若」三字。既罢，左右取之呈于太后，是时钦若有再命相之议。太后遂令中使合其字，缄为汤药，驰驲以赐钦若，即口宣召之。钦若至阙下，故寂无知者。《国老谈苑》卷一。《老学庵笔记》卷九。案：「江陵」当为「江宁」。</p></li>
<li><p><span id="宋轶六-王钦若-36"></span>
文穆王冀公，天圣初，再为相，既拜命谢恩，即请诣景灵宫奉真殿朝谢真宗皇帝。冀公仍以五百千建道场，托先公为斋文，其略曰：「奉讳之初，谢病于外，临西宫而莫及，企南狩以方遥。」失其本，余不尽记。自后二府初拜恩入谢，即诣景灵宫，盖踵冀公故事也。《春明退朝录》卷下。</p></li>
<li><p><span id="宋轶六-王钦若-37"></span>
天圣初，契丹遣使请借塞内地牧马，朝廷疑惑，不知所答。钦若方病在家，章献太后命肩舆入殿中问之，钦若曰：「不与则示怯，不如与之。」太后曰：「夷狄豺狼，奈何延之塞内？」钦若曰：「虏以虚言相恐愒耳，未必敢来。宜密诏曹玮，使奏乞整顿士马以备非常。」太后从之，契丹果不入塞。玮时知定州。《涑水记闻》卷七。</p></li>
<li><p><span id="宋轶六-王钦若-38"></span>
比部郎洪湛，以王钦若贿卖任懿及第，累谪儋州，竟死海外。忽有相识遇洪大庾岭，犹仪卫赫然，若有官者。相识谓是赦还，与执手庆慰，洪曰：「我往捕王钦若耳。」言讫不见，其人愕然。已而钦若病甚，口呼：「洪卿宽我，我以千金累卿，然惠秦已橐百两，不难偿卿九百也。」《枫窗小牍》卷下。</p></li>
<li><p><span id="宋轶六-王钦若-39"></span>
钦若方用事时，四方馈遗，不可胜纪。其家金帛、图书、奇玩，富于丁谓。为天火所焚，一朝殆尽。《涑水记闻》卷七。《乐善录》卷九。</p></li>
<li><p><span id="宋轶六-王钦若-40"></span>
〔王〕钦若与〔丁〕谓及刘承规、陈彭年、林特交通，踪迹诡异，时以五鬼目之。《东都事略》卷四十九。《名臣传琬琰集》卷三。《尧山堂外纪》卷四十四。《古事比》卷八。</p></li>
<li><p><span id="宋轶六-王钦若-41"></span>
王文穆夫人悍妒，贵为一品，不置姬侍。宅后圃中作堂名三畏。杨文公戏之曰：「可改作四畏。」公问其说，曰：「兼畏夫人。」《类说》卷十六引《见闻杂录》。《尧山堂外纪》卷四十四。</p></li>
<li><p><span id="宋轶六-王钦若-42"></span>
仆射相国王公，至道丙申岁，为谯幕，因按逃田饥而流亡者数千户，力谋安集，疏奏乞贷种粒、牛、粮，恳诉其苦，朝廷悉可之。一夕，次蒙城驿舍，梦中有人召公出拜，空中紫绶象简者，貌度凝重，如牧守赴上之仪，遣一绿衣丱童遗公曰：「以汝有忧民深心，上帝嘉之，赐此童为宰相子。」受讫即寤。迨晓，憇食于楚灵王庙，作诗志于壁。是夕，夫人亦有祥兆而因娠焉。后果生一子，即庆之是也。器格清粹，天与文性，未十岁，公已贵，荫为奉礼郎。耻门调，止称进士，或号栖神子，惟谈紫府丹台间事。有《古木诗》「不逢星汉使，谁识是灵槎」。祥符壬子岁，谓所亲曰：「上元夫人命我为玉童，只是吾父未受相印，受，则吾去矣。」不数日，公正拜，庆之已疾，公忆丙申之梦，默不敢言。不逾月，庆之卒，年十七。真宗闻其才，矜特甚，命尚宫就宅加赗襚，诏赐进士及第，焚诰于室。《湘山野录》卷中。《宋朝事实类苑》卷四十五。案：《宋史·王钦若传》其子名从益。</p></li>
</ol>
</div>
<div id="丁-谓" class="section level2">
<h2>
<span class="header-section-number">15.9</span> 丁　谓<a class="anchor" aria-label="anchor" href="#%E4%B8%81-%E8%B0%93"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶六-丁谓-1"></span>
〔窦偁〕尝与丁颢同幕。颢子谓尚幼，偁见之，曰：「此子后必以文致远。」即以其子妻之。谓果至宰相。《名贤氏族言行类稿》卷四十八。</p></li>
<li><p><span id="宋轶六-丁谓-2"></span>
见胡则<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html#%E5%AE%8B%E8%BD%B6%E4%B8%83-%E8%83%A1%E5%88%99-1">1</a>。</p></li>
<li><p><span id="宋轶六-丁谓-3"></span>
吕献可记丁晋公诗有：「天门九重开，终当掉臂入。」王元之读曰：「入公门，鞠躬如也。天门岂可掉臂入乎？此人必不忠。」《能改斋漫录》卷十一。《观林诗话》。《优古堂诗话》。《苕溪渔隐丛话》前集卷二十五及《诗人玉屑》卷十二引《高斋诗话》。</p></li>
<li><p><span id="宋轶六-丁谓-4"></span>
见孙何<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html#%E5%AE%8B%E8%BD%B6%E4%B8%83-%E5%AD%99%E4%BD%95-1">1</a>。</p></li>
<li><p><span id="宋轶六-丁谓-5"></span>
见孙何<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html#%E5%AE%8B%E8%BD%B6%E4%B8%83-%E5%AD%99%E4%BD%95-2">2</a>。</p></li>
<li><p><span id="宋轶六-丁谓-6"></span>
〔丁谓〕尝以文谒王禹偁，禹偁称其文与孙何比之韩、柳，名遂大振。既而何冠多士，而谓占第四，自以与何齐名，耻居其下，胪传之际，殿下有言。太宗曰：「甲乙丙丁，合居第四，尚何言？」《东都事略》卷四十九。</p></li>
<li><p><span id="宋轶六-丁谓-7"></span>
见龚颖<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html#%E5%AE%8B%E8%BD%B6%E5%9B%9B-%E9%BE%9A%E9%A2%96-2">2</a>。</p></li>
<li><p><span id="宋轶六-丁谓-8"></span>
丁晋公释褐授饶倅，同年白稹为判官。稹一日以片幅假缗于公，云：「为一故人至，欲具飧，举箧无一物堪质，奉假青蚨五镮。不宣。稹白谓之同年。」晋公笑曰：「是绐我也。榜下新婚京国富室，岂无半千质具邪？惧余见挠，固矫之尔。」于简尾立书一阕，戏答曰：「欺天行当吾何有，立地机关子太乖。五百青蚨两家阙，白洪崖打赤洪崖。」时已兆朱崖之谶。《湘山野录》卷下。《古今诗话》。《诗话总龟》前集卷三十四。《新编分门古今类事》卷十四。《尧山堂外纪》卷四十四。</p></li>
<li><p><span id="宋轶六-丁谓-9"></span>
吕洞宾者，多游人间，颇有见之者。丁谓通判饶州日，洞宾往见之，语谓曰：「君状貌颇似李德裕，它日富贵皆如之。」谓咸平初，与予言其事。谓今已报政。《杨文公谈苑》。《宋朝事实类苑》卷四十三。《西塘集耆旧续闻》卷六。《类说》卷十九引《见闻录》。</p></li>
<li><p><span id="宋轶六-丁谓-10"></span>
见穆修<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB.html#%E5%AE%8B%E8%BD%B6%E5%85%AB-%E7%A9%86%E4%BF%AE-1">1</a>。</p></li>
<li><p><span id="宋轶六-丁谓-11"></span>
真宗幸澶渊，丁晋公以郓、齐、濮安抚使知郓州。虏既入塞，河北居民惊犇渡河，欲避于京东者，日数千人，舟人邀阻不时济。丁闻之，亟取狱中死囚数人以为舟人，悉斩于河上，于是晓夕并渡，不三日皆尽。既渡，复择民之少壮者，分画地分，各使执旗帜、鸣金鼓于河上，夜则传更点、申号令，连数百里。虏人莫测，讫师退，境内晏然。《石林燕语》卷十。《仕学规范》卷二十六。</p></li>
<li><p><span id="宋轶六-丁谓-12"></span>
丁谓有才智，然多希合，天下以为奸邪。及稍进用，即启导真宗以神仙之事，又作玉清昭应宫，耗费国帑，不可胜计。谓既为宫使，夏竦以知制诰为判官。一日，宴宫僚于斋厅，有杂手伎俗谓弄盌注者，献艺于庭，丁顾语夏曰：「古无咏盌注诗，舍人可作一篇。」夏即席赋诗曰：「舞拂挑珠复吐丸，遮藏巧便百千般。主公端坐无由见，却被傍人冷眼看。」丁览读变色。《东轩笔录》卷二。《宋朝事实类苑》卷七十一。《墨客挥犀》卷八。《尧山堂外纪》卷四十六。《宋稗类钞》卷六。</p></li>
<li><p><span id="宋轶六-丁谓-13"></span>
丁晋公为玉清昭应宫使，每遇醮祭，即奏有仙鹤盘舞于殿庑之上。及记真宗东封事，亦言宿奉高宫之夕，有仙鹤飞于宫上，及升中展事，而仙鹤迎舞前导者，塞望不知其数。又天书每降，必奏有仙鹤前导。是时寇莱公判陕府，一日，坐山亭中，有乌鸦数十，飞鸣而过，莱公笑顾属僚曰：「使丁谓见之，当目为玄鹤矣。」又以其令威之裔，而好言仙鹤，故但呼为「鹤相」。《东轩笔录》卷二。《宋朝事实类苑》卷六十七引《青箱杂记》。《宋稗类钞》卷六。案：《绀珠集》卷十二引《湘山野录》云：丁晋公自称「化鹤之裔」，以为印记，时谓「鹤相」。宛委山堂本《说郛》卷六十引《湘山录》同。</p></li>
<li><p><span id="宋轶六-丁谓-14"></span>
晋公从驾东封，与显官聚话，因话及东狱有奈河、黑水，乃人间阴狱也。晋公感其事，而成诗焉：「黑水溪傍聊驻马，奈河岸上试回头。高崖昏处是阴狱，须信人生到此休。」公后得崖州，亦前定也。《宋朝事实类苑》卷四十六。</p></li>
<li><p><span id="宋轶六-丁谓-15"></span>
真宗东封回，至兖州回銮驿覃庆桥，酺赐辅臣、亲王、百官宴于延寿寺。有金龟集游童衣袂，大如榆荚。丁谓以献，上命中使赍示群臣。余为儿童时，侍先大夫为建宁漕属，官廨后多草莽，其间多有此物，有甲能飞，其色如金，绝类小龟，小儿多取以为戏，初非难得之物也。鹤相善佞而欺君，乃遽指以为祥瑞，载之史册，真可发后世一笑也。《癸辛杂识》后集。</p></li>
<li><p><span id="宋轶六-丁谓-16"></span>
丁晋公从车驾巡幸，礼成，有诏赐辅臣玉带。时辅臣八人，行在祗候库止有七带。尚衣有带，谓之比玉，价直数百万，上欲以赐辅臣，以足其数。晋公心欲之，而位在七人之下，度必不及己，乃谕有司不须发尚衣带，自有小私带，且可服之以谢，候还京别赐可也。有司具以此闻。既各受赐，而晋公一带，仅如指阔。上顾谓近侍曰：「丁谓带与同列大殊，速求一带易之。」有司奏「唯有尚衣御带」。遂以赐之。其带熙宁中复归内府。《梦溪笔谈》卷二十二。《宋朝事实类苑》卷七十一。《宋稗类钞》卷四。《容斋随笔》卷四考辨其误。</p></li>
<li><p><span id="宋轶六-丁谓-17"></span>
丁谓除参政，杨亿贺之，公曰：「骰子选耳，何足道哉。」《类说》卷五十二引《国老闲谈》。参见杨亿<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB.html#%E5%AE%8B%E8%BD%B6%E5%85%AB-%E6%9D%A8%E4%BA%BF-27">27</a>。</p></li>
<li><p><span id="宋轶六-丁谓-18"></span>
忽一日，真宗问：「冯拯如何？」晋公奏曰：「冯拯在中书、密院十年，却并无是非。实亦公心于国家。」真宗良久不答又奏，复不答，遂退。寻问掌武曰：「丁某每来朕前保持冯拯，不知冯拯屡来破除伊。」掌武奏曰：「丁某不独于上前不言人非，于臣处亦未尝言人之非。」掌武退谓晋公曰：「今后休于上前保持始平。」公亦别无他语。掌武由是愈器重晋公。《丁晋公谈录》。</p></li>
<li><p><span id="宋轶六-丁谓-19"></span>
见王旦<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html#%E5%AE%8B%E8%BD%B6%E5%85%AD-%E7%8E%8B%E6%97%A6-40">40</a>。</p></li>
<li><p><span id="宋轶六-丁谓-20"></span>
祥符中，丁晋公出典金陵，真宗以《袁安卧雪图》赐之，真古妙手，或言周昉笔，亦莫可辨。至金陵，择城之西南隅旷绝之地，建赏心亭，中设巨屏，置图其上，遂为金陵奇观。岁久颇失覆护，缣素败裂，稍为好事者窃去。嘉祐中，王君玉出守郡，首诣观之，惜其剽取已尽，嗟之尤久，作诗题其旁云：「昔人已化辽天鹤，往事难寻卧雪图。」《渑水燕谈录》卷七。《图画见闻志》卷六。《春明退朝录》卷下。</p></li>
<li><p><span id="宋轶六-丁谓-21"></span>
金陵赏心亭，丁晋公出镇日重建也。秦淮绝致，清在轩槛，取家箧所宝《袁安卧雪图》张于亭之屏，乃唐周昉绝笔。凡经十四守，虽极爱而不敢辄觊，偶一帅遂窃去，以市画芦雁掩之。后君玉王公琪复守是郡，登亭留诗曰：「千里秦淮在玉壶，江山清丽壮吴都。昔人已化辽天鹤，旧画难寻卧雪图。冉冉流年去京国，萧萧华发老江湖。残蝉不会登临意，又噪西风入座隅。」《湘山野录》卷上。《尧山堂外纪》卷五十一。《坚瓠庚集》卷三。《宋稗类钞》卷四。《宋诗纪事》卷十一。</p></li>
<li><p><span id="宋轶六-丁谓-22"></span>
祥符中，丁晋公自参知政事拜平江军节度使、知升州。时建节钺者，出入必陈其仪度。既还本镇，乡人为之改观。公在童龆时，尝从老郁先生学。至是，首入陋巷，诣先生之居，以两朱衣掖之，拜于其下。先生惶惧，大声呼之曰：「拜杀老夫矣。」既坐，话旧极款密，且云：「小年狭劣，荷先生教诲，痛加榎楚。使某得成立者，皆先生之赐也。」先生愈不自安，不数月果卒。公遣吏为办棺敛葬埋之物甚厚，吴人至今以为美谭。《中吴纪闻》卷一。《茶香室丛钞》卷三。</p></li>
<li><p><span id="宋轶六-丁谓-23"></span>
丁晋公自保信军节度使、知江宁府召为参知政事。中书以丁节度使，召学士草麻。时盛文肃为学士，以为参知政事合用舍人草制，遂以制除。丁甚恨之。《归田录》卷一。《宋朝事实类苑》卷二十六。《翰苑遗事》。《古今合璧事类备要》前集卷十五。《锦绣万花谷》后集卷九引《倦游杂录》。</p></li>
<li><p><span id="宋轶六-丁谓-24"></span>
寇莱公与丁晋公同在政事堂日，闲论及天下语音何处为正，寇言惟西洛人得天下之中，丁曰：「不然，四方各有方言，唯读书人然后为正。」《谈撰》。</p></li>
<li><p><span id="宋轶六-丁谓-25"></span>
见寇准<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html#%E5%AE%8B%E8%BD%B6%E5%85%AD-%E5%AF%87%E5%87%86-56">56</a>、<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html#%E5%AE%8B%E8%BD%B6%E5%85%AD-%E5%AF%87%E5%87%86-57">57</a>。</p></li>
<li><p><span id="宋轶六-丁谓-26"></span>
〔丁〕谓逐寇准，京师为之语曰：「欲得天下宁，当拔眼中钉。欲得天下好，莫如召寇老。」及谓得罪，人以为报云。《东都事略》卷四十九。《宋诗纪事》卷一百引《古今风谣》。参见寇准<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html#%E5%AE%8B%E8%BD%B6%E5%85%AD-%E5%AF%87%E5%87%86-59">59</a>。</p></li>
<li><p><span id="宋轶六-丁谓-27"></span>
见王曾<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D-1.html#%E5%AE%8B%E8%BD%B6%E4%B9%9D-%E7%8E%8B%E6%9B%BE-23">23</a>。</p></li>
<li><p><span id="宋轶六-丁谓-28"></span>
真宗晚年不豫，寇准得罪，丁谓、李迪同为相，以其事进呈，上命除准小处知州。谓退，署其纸尾曰：「奉圣旨：除远小处知州。」迪曰：「向者圣旨无『远』字。」谓曰：「与君面奉德音，君欲擅改圣旨以庇准邪？」由是二人鬬阋，更相论奏。上命翰林学士钱惟演草制，罢谓政事，惟演遂出迪而留谓。外人先闻其事，制出，无不愕然，上亦不复省也。《涑水记闻》卷六。</p></li>
<li><p><span id="宋轶六-丁谓-29"></span>
吕文靖说：作正字日，值旬休，丁晋公宅会客，忽来招，遂趋往。至则怀中出词头，帘外草寇莱公判雷州制。既毕，览之不怿，曰：「舍人都不解作文字邪？」吕逊谢再三，乞加增损，遂注两联云：「当孽竖乱常之日，乃先皇违豫之初。缘此震惊，遂至沈极。」《江隣几杂志》。案：《续资治通鉴长编》卷九十八辨吕夷简当时已不任中书舍人，当从《龙川别志》，当直舍人乃宋缓。又《五总志》云杨亿当直，亦误。</p></li>
<li><p><span id="宋轶六-丁谓-30"></span>
真宗既疾，甚殆，不复知事。李迪、丁谓同作相。内臣雷允恭者，嬖臣也，自刘后以下，皆畏事之。谓之进用皆允恭之力。尝传宣中书，欲以林特为枢密副使，迪不可，曰：「除两府须面奉圣旨。」翌日，争之上前，声色俱厉。谓辞屈，俛首鞠躬而已。谓既退，迪独留，纳劄子。上皆不能省记，而二相皆以郡罢。允恭传宣谓家，以中书阙人，权留谓发遣。谓由此入直中书，见同列，召堂吏喻之，索文书阅之。来日与诸公同奏事，上亦无语。众退，独留。及出，道过学士院，问院吏今日学士谁直。曰：「刘学士筠。」谓呼筠出，口传圣旨令谓复相，可草麻。筠曰：「命相必面得旨，今日必有宣召，麻乃可为也。」谓无如之何。它日，再奏事，复少留，退过学士院，复问谁直。曰：「钱学士惟演。」谓复以圣旨语之。惟演即从。谓既复相，乃逐李公及其党，正人为之一空。将草李公责词，时宋宣献知制诰当直，请其罪名，谓曰：「《春秋》无将，汉法不道，皆其事也。」宋不得已从之。词既成，谓犹嫌其不切，多所改定，其言上前争议曰「罹此震惊，遂至沉顿」，谓所定也。及谓贬朱崖，宋犹掌词名，即为之词曰：「无将之戒，深著于鲁经；不道之诛，难逃于汉法。」天下快之。《龙川别志》卷上。《东都事略》卷四十九。《宋稗类钞》卷四。</p></li>
<li><p><span id="宋轶六-丁谓-31"></span>
寇莱公贬时，杨文公在西掖，既得词头，有请于丁晋公。公曰：「《春秋》无将，汉法不道，皆其罪也。」杨深不平之。及晋公去位，杨尚当制，为责词曰：「无将之戒，深著乎鲁经；不道之诛，难逃于汉法。」一时快之。《五总志》。</p></li>
<li><p><span id="宋轶六-丁谓-32"></span>
寇忠愍之贬，所素厚者之人，自盛文肃以下皆坐斥逐，而杨大年与寇公尤善，丁晋公怜其才，曲保全之。议者谓丁所贬朝士甚多，独于大年能全之，大臣爱才一节可称也。《归田录》卷一。</p></li>
<li><p><span id="宋轶六-丁谓-33"></span>
〔丁谓〕生平最尚禨祥，每晨占鸣鹊，夜看灯蕊，虽出门归邸，亦必窃听人语，用卜吉兆。时有无赖于庆，贫寒不振，计且必死冻饿，谋于一落第老儒，老儒曰：「汝欲自振，必易姓名，当大济耳，幸无忘我。」庆拜而听之。老儒遂改于为丁，易名宜禄，使投身于谓。谓大喜，收之。门下皆怪问之，谓不答，第曰：「吾得此人，大拜必矣。」不旬月，而谓果入相，此人遂以宠冠纪纲，虽大僚节使，无弗倚藉关说，不逾年而宜禄家十万矣。老儒亦以引见，竟得教授大郡。至今相传，不解所谓。顷偶读沈约《宋书》曰宰相苍头呼为宜禄，且复姓丁，愈惬所念。莫谓晋公眼不读书也。《枫窗小牍》卷上。《坚瓠广集》卷一。《宋稗类钞》卷四。</p></li>
<li><p><span id="宋轶六-丁谓-34"></span>
丁谓为宰相，将治第于冰柜街，患其卑下，既而于集禧观凿池，取弃土以实其基，遂高爽，又奏开保康门为通衢，而宅据要会矣。《东轩笔录》卷十三。</p></li>
<li><p><span id="宋轶六-丁谓-35"></span>
丁谓用事，一日，鲁肃简公以公事造其第，鲁方拜起，丁曰：「学士拜时须撇地。」鲁应之曰：「相公坐处幕漫天。」隐「须撇地」、「莫漫天」耳。「须撇地」者，丁欲鲁之从己，使勿迟疑也；「莫漫天」者，鲁亦讥之之言也。《瓮牖闲评》卷八。参见鲁宗道<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%AE%8B%E8%BD%B6%E5%8D%81%E4%B8%80-%E9%B2%81%E5%AE%97%E9%81%93-6">6</a>，杨亿51、52。</p></li>
<li><p><span id="宋轶六-丁谓-36"></span>
见王曾<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D-1.html#%E5%AE%8B%E8%BD%B6%E4%B9%9D-%E7%8E%8B%E6%9B%BE-19">19</a>。</p></li>
<li><p><span id="宋轶六-丁谓-37"></span>
仁庙初纂临，升衮冕，才十二岁，未能待旦，起日高时，明肃太后垂箔拥佑。一日，遣中人传旨中书：「为官家年小起晚，恐稽留百官班次，每日秪来这里休语断会。」首台丁晋公适在药告，惟冯相拯在中书，覆奏曰：「乞候丁谓出厅商议。」殆丁参告，果传前语。晋公口奏曰：「臣等止闻今上皇帝传宝受遗，若移大政于他处，则社稷之理不顺，难敢遵禀。」晋公由此忤明肃之旨，复回责同列曰：「此一事，诸君即时自当中覆，何必须候某出厅，足见顾借自厚也。」晋公更衣，冯谓鲁参曰：「渠必独作周公，令吾辈为莽、卓，乃真宰存心也。」初，寇忠愍南贬日，丁尝秉笔，谓冯相曰：「欲与窜崖，又再涉鲸波如何？」冯但唯唯，丁乃徐拟雷州。及丁之贬也，适当冯相秉笔，谓鲁参曰：「鹤相始欲贬寇于崖，尝有鲸波之叹，今暂出周公涉鲸波一巡。」竟窜崖州。《续湘山野录》。</p></li>
<li><p><span id="宋轶六-丁谓-38"></span>
丁晋公在中书日，因私第会宾客，忽顾众而言曰：「某尝闻江南李国主钟爱一女，早有封邑，聪慧姿质，特无与比。及年厘降，国主谓执政曰：『吾止一女，才色颇异，今将选尚，卿等为择佳婿，须得少年奇表，负殊才而有门地者。』执政遍询绅，须外府将相之家，莫得全美。或有诣执政言曰：『尝闻洪州刘生者为本郡参谋，岁甲未冠，仪形秀美，大门曾列二卿，兼富辞艺，可以塞选。』执政遽以上言，亟令召之。及至，皆如其说。国主大喜，于是成礼。授少列，拜驸马都尉。鸣珂锵玉，出入中禁，良田甲第，奇珍异宝，赫奕崇盛，雄视当时。未周岁而公主告卒，国主伤悼悲泣曰：『吾不欲再睹刘生之面。』𠡠执政削其官籍，一簪不与，却送还洪州。生恍若梦觉，触类如旧。」丁语罢，因笑曰：「某他日亦不失作刘参谋也。」席上闻之，莫不失色。后半载，果有朱崖之行，资货田宅在京者，悉皆籍没，孑然南行，匹马数仆，宛如未第之日。《续湘山野录》。《渑水燕谈录》卷六。《宋朝事实类苑》卷四十五。《新编分门古今类事》卷十四引《遗史》。《何氏语林》卷二十九。《宋稗类钞》卷六。</p></li>
<li><p><span id="宋轶六-丁谓-39"></span>
术士王生，金陵人，瞽而善听声。时丁相谓先罢参知政事，知金陵。忽一日，车从出自南门，王于稠人中潜听其马蹄声，大言于众曰：「参政月中必召大拜也。」月余果急诏归觐，再拜中书。逾年真宗晏驾，丁充山陵使。时王生来京师，丁闻其来，甚喜，召宿书院，厚待之。俟晓入朝，俾听马蹄声，退语诸子曰：「相公福寿坚固，但蹄响有西行之兆。」诸子责之曰：「尔知相公充山陵使，故有是说耶？」王不对。后有朝僚问之，曰：「蹄虽西去，而无回声。」丁果罢相，分司西京，继有南崖之命。《新编分门古今类事》卷十二。《类说》卷十九。《群书类编故事》卷十四引《该闻录》。</p></li>
<li><p><span id="宋轶六-丁谓-40"></span>
〔丁谓〕其中书时，总领山陵事。李维在翰林，将授其亲职为挽郎，恳请于谓曰：「更在陶铸。」谓应声曰：「陶铸复陶铸，斋郎又挽郎。」维对曰：「自然堪泪下，何必更残阳。」未几而谓败。《国老谈苑》卷二。《古今诗话》。《唐宋分门名贤诗话》。《诗话总龟》前集卷三十四。《宋朝事实类苑》卷四十六引《名贤诗话》。《新编分门古今类事》卷十四。</p></li>
<li><p><span id="宋轶六-丁谓-41"></span>
真宗国，凡荫补子弟有当斋挽之职者，若斋郎止侍斋祭，若挽郎至有执绋翣导灵仗者，子弟或赧之。王沂公曾在中书翰林，李承旨维视沂公为姪婿，凡两日诣中堂求免某子挽铎之执。沂公曰：「此末事，请叔丈少候，首台聚厅当白之。」丁晋公出厅，沂公白之。丁遂诺，谓李曰：「何必承旨亲来？」李遂拜谢。拜起，戏谓丁曰：「昨日并今日，斋郎与挽郎。」盖言两日伺之。丁应声曰：「自然堪下泪，何必更残阳。」满座服其敏捷，而事更妥帖。不数日，遂出，未及洛而南迁，下泪之谶也。《湘山野录》卷下。</p></li>
<li><p><span id="宋轶六-丁谓-42"></span>
丁晋公执政，不许同列留身，唯王曾一切委顺，未尝忤其意。曾谓丁曰：「欲面求恩泽，又不敢留身。」丁曰：「如公不妨。」一日留身，进文字一卷，具道丁事。丁去数步，大悔之。自是遂有朱崖之行。《孙公谈圃》卷中。《何氏语林》卷二十九。《宋稗类钞》卷一。参见王曾<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D-1.html#%E5%AE%8B%E8%BD%B6%E4%B9%9D-%E7%8E%8B%E6%9B%BE-24">24</a>、<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D-1.html#%E5%AE%8B%E8%BD%B6%E4%B9%9D-%E7%8E%8B%E6%9B%BE-25">25</a>。</p></li>
<li><p><span id="宋轶六-丁谓-43"></span>
见吕夷简<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D-1.html#%E5%AE%8B%E8%BD%B6%E4%B9%9D-%E5%90%95%E5%A4%B7%E7%AE%80-12">12</a>。</p></li>
<li><p><span id="宋轶六-丁谓-44"></span>
丁谓前败之一夕，买竭都市中金。余产籍没，后官斥卖，人有买其彩荐一，拆之得绢凡三百余端。《王氏谈录》。</p></li>
<li><p><span id="宋轶六-丁谓-45"></span>
丁朱崖败，有司籍其家，有绛纱笼数十，大率如烛笼，而无跋无炧，不知何用。其家曰：「聚萤囊也。」详其此制，有火之用，无火之热，亦已巧矣。《演繁露》卷八。《坚瓠壬集》卷四。</p></li>
<li><p><span id="宋轶六-丁谓-46"></span>
见寇准<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html#%E5%AE%8B%E8%BD%B6%E5%85%AD-%E5%AF%87%E5%87%86-62">62</a>。</p></li>
<li><p><span id="宋轶六-丁谓-47"></span>
见寇准<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html#%E5%AE%8B%E8%BD%B6%E5%85%AD-%E5%AF%87%E5%87%86-68">68</a>。</p></li>
<li><p><span id="宋轶六-丁谓-48"></span>
见寇准<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html#%E5%AE%8B%E8%BD%B6%E5%85%AD-%E5%AF%87%E5%87%86-71">71</a>。</p></li>
<li><p><span id="宋轶六-丁谓-49"></span>
丞相济阳公丁谓梦懒瓒师，训以觉悟之理。及觉，忆梦之象，坐一山庵中，俾画工图之。其年丁贬崖州司户，道经潭州，宿云盖山海会禅寺。因纵步，见一山庵，历历如昔日之梦。访彼僧，则曰：「南岳懒瓒大明禅师庵。」嗟惋久之。遂舍白金五十两，建道场，供千僧，以答梦中之训。《新编分门古今类事》卷八引《该闻录》。《宋四六话》卷十一。</p></li>
<li><p><span id="宋轶六-丁谓-50"></span>
丁晋公之南迁也，行过潭州，自作《斋僧疏》云：「补仲山之衮，虽曲尽于巧心；和傅说之羹，实难调于众口。」其少以文称，晚年诗笔尤精，在海南篇咏尤多，如「草解忘忧忧底事，花名含笑笑何人」，尤为人所传诵。《归田录》卷一。《宋朝事实类苑》卷四十。《国老谈苑》卷二。</p></li>
<li><p><span id="宋轶六-丁谓-51"></span>
〔丁谓〕既至贬所，教民陶瓦，先为公宇，次营所居之第，为小楼，日游其上，阅书焚香，怡然以自得。《国老谈苑》卷二。《类说》卷四十五引《圣宋掇遗》。</p></li>
<li><p><span id="宋轶六-丁谓-52"></span>
丁晋公窜朱崖，到海上，遇异人，颇道平生休咎，有验。又云：「公但无虑，非久，当复北归，以寿终。」公叩其由，答曰：「公食料中尚有羊数口，食之未既尔。」《珍席放谈》卷下。</p></li>
<li><p><span id="宋轶六-丁谓-53"></span>
丁晋公在崖州，方弈棋，其子哭而入。询之，云：「适闻有中使渡海将至矣。」公笑曰：「此王钦若使人来骇我耳。」使至，谢恩毕，乃传宣抚问也。《江隣几杂志》。《孔氏谈苑》卷三。《宋稗类钞》卷四。</p></li>
<li><p><span id="宋轶六-丁谓-54"></span>
丁晋公自崖州还，与客会饮。一客论及天下地理，谓四坐曰：「海内州郡何处最为雄盛？」晋公曰：「唯崖州地望最重。」客问其故，答曰：「朝廷宰相祗作彼州司户参军，它州何可及也！」《遯斋闲览》。《续墨客挥犀》卷六。《东都事略》卷四十九。《五杂组》卷十六。《尧山堂外纪》卷四十四。《宋稗类钞》卷六。</p></li>
<li><p><span id="宋轶六-丁谓-55"></span>
丁晋公之逐，士大夫远嫌，莫敢与之通声问。一日，忽有一书与执政，执政得之不敢发，立具上闻。洎发之，乃表也，深自叙致，词颇哀切，其间两句曰：「虽迁陵之罪大，念立主之功多。」遂有北还之命。谓多智变，以流人无因达章奏，遂托为执政书，度以上闻，因蒙宽宥。《梦溪笔谈》卷二十二。《墨客挥犀》卷五。《宋朝事实类苑》卷七十一。</p></li>
<li><p><span id="宋轶六-丁谓-56"></span>
丁晋公既投朱崖，几十年。天圣末，明肃太后上仙，仁宗独览万几，当时仇敌多不在要地，晋公乃草一表，极言策立之功，辨皇堂诬搆之事，言甚哀切。自以无缘上达，乃外封题云：「启上昭文相公。」是时王冀公钦若执政，丁自海外遣家奴持此启入京，戒云：「须候王公见客日，方得当面投纳。」其奴如戒，冀公得之，惊不敢启封，遽以上闻。仁宗拆表，读而怜之，乃令移道州司马。晋公有诗数首，略曰：「君心应念前朝老，十载飘流若断蓬。」又曰：「九万里鹏容出海，一千年鹤许归辽。且作潇湘江上客，敢言瞻望紫宸朝。」天下之人，疑其复用矣。穆修闻丁有道州之徙，作诗曰：「却讶有虞刑政失，四凶何事亦量移？」谓之失人心如此。《东轩笔录》卷三。《宋朝事实类苑》卷七十一引《倦游录》。《宋稗类钞》卷四。</p></li>
<li><p><span id="宋轶六-丁谓-57"></span>
丁谓在朱崖，家于洛阳，为书叙致真宗恩遇，厚自刻责，且励家人不可兴怨。遂寄洛守，托达于家。洛守不敢私开，遽奏之。上览而感动，遂有雷州之命。《国老谈苑》卷二。</p></li>
<li><p><span id="宋轶六-丁谓-58"></span>
元丰二年，予居洛。有老父年八九十，自云少日随丁晋公至朱崖，颇能道当时事。呼问之，老人曰：「公初自分司西京贬崖州，某从行。至龙门南彭婆镇，公病疟，夜遇盗，失物甚多，至今有玉椀在颍阳富家，盗所质也。至崖州，久之，某辞归，公授以蜡丸，戒曰：『俟西京知府某官与会府官，即投之。』某如所教，知府王钦若也，对府官得之不敢开，遽以奏，乃自陈乞归表也。其中云：『虽滔天之罪大，奈立主之功高。』继有旨复秘书监，移光州。」《邵氏闻见录》卷七。</p></li>
<li><p><span id="宋轶六-丁谓-59"></span>
〔丁〕谓在朱崖凡五年，尝以家财与土人商贩，蠲其息。其人问所欲，谓曰：「欲烦赍家书至洛阳尔。」仍戒其人曰：「俟有中贵人至与留守宴，即投之。」其人如教。留守得之大惊，不敢拆其书，遂奏之，乃谓作陈情表，假家书以达之也。其表叙其受遗册立之功，有云：「臣有弥天之罪，亦有弥天之功。」章献与仁宗览之恻然，遂徙雷州。《东都事略》卷四十九。</p></li>
<li><p><span id="宋轶六-丁谓-60"></span>
丁崖州多智数。在海外，有一贩夫，辄与数百缗，任其货易，久不问。商人疑其意，且欲报之，曰：「相公或使之，虽死不避。」丁乃预计南京春宴，必有中使在坐，因作表丐还，封为书，授府坐，约商人曰：「汝必须于是日到，仍须宴次投之。」商人欣跃而去，至则如其言。府坐得书，惧不敢发，欲匿之，又中书已见。遂因中使回附奏，自是得移光州。《孙公谈圃》卷下。</p></li>
<li><p><span id="宋轶六-丁谓-61"></span>
僧海妙者谓余言：昔出入丁晋公门下，公作相时，凿池养鱼，覆以板。每客至，去板钓鲜鱼作脍，其肴馔珍异不可胜数。后自朱崖以秘书少监移光州，海妙往见之。公野服杖屦行山中，观村民采茶，劳其辛苦，人不知为晋公也。《邵氏闻见录》卷七。</p></li>
<li><p><span id="宋轶六-丁谓-62"></span>
丁晋公至朱崖，作诗曰：「且作白衣菩萨观，海边孤绝宝陀山。」作《青集》百余篇，皆为一字题，寄归西洛。又作《天香传》，叙海南诸香。又作州郡名，配古人姓名诗，又集近人词赋而为之序，及佗记述题咏，各不下百余篇，盖未尝废笔砚也。后移道州，旋以秘书监致仕，许于光州居住。流落贬窜十五年，髭鬓无斑白者，人亦伏其量也。在光州，四方亲知皆会，至食不足。转运使表闻，有旨给东京房钱一万贯，为其子珙数日呼博而尽。临终前半月，已不食，但焚香危坐，默诵佛书，以沉香煎汤，时时呷少许。启手足之际，付嘱后事，神识不乱，正衣冠奄然化去。其能荣辱两忘，而大变不怛，真异人也。《东轩笔录》卷三。《宋朝事实类苑》卷十一。《宋稗类钞》卷三。</p></li>
<li><p><span id="宋轶六-丁谓-63"></span>
丁晋公自海外徙宅光州，临终，以一巨箧寄郡帑中，上题云：「候五十五年，有姓丁来此作通判，可分付开之。」至是岁，有丁姓者来贰郡政，即晋公之孙。计其所留年月，尚未生。启视之，但一黑匣贮大端砚一枚，上有一小窍，以一棋子覆之。揭之，有水一泓，流出无有歇时，温润之甚，不可名状。丁氏子孙，至今宝之。《挥麈余话》卷二。《宋稗类钞》卷八。《砚笺》卷一。</p></li>
<li><p><span id="宋轶六-丁谓-64"></span>
王文正公曾在中书，得光州奏秘书监致仕丁谓卒。文正顾谓同列曰：「斯人平生多智数，不可测，其在海外，犹能用智而还，若不死，数年，未必不复用。斯人复用，则天下之不幸可胜言哉？吾非幸其死也。」《东轩笔录》卷四。</p></li>
<li><p><span id="宋轶六-丁谓-65"></span>
〔丁〕谓貌睢盱，若常寒饿者，而贵震天下，相者以为真猴形。《涑水记闻》卷三。《宋朝事实类苑》卷六十四。</p></li>
<li><p><span id="宋轶六-丁谓-66"></span>
见盛度<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%AE%8B%E8%BD%B6%E5%8D%81%E4%B8%80-%E7%9B%9B%E5%BA%A6-12">12</a>。</p></li>
<li><p><span id="宋轶六-丁谓-67"></span>
〔丁公谓〕尝言，古今所谓忠臣孝子，皆不足信。乃史笔缘饰，欲为后代美谈者也。《王文正公笔录》。</p></li>
<li><p><span id="宋轶六-丁谓-68"></span>
丁晋公谓曹、马为圣人，夏英公尝美李林甫之作相。《江邻几杂志》。《古事比》卷三十九。《香祖笔记》卷十。</p></li>
<li><p><span id="宋轶六-丁谓-69"></span>
丁崖州虽险诈，然亦有长者言。真宗常怒一朝士，再三语之，丁辄稍退不答。上作色曰：「如此叵耐，问辄不应？」谓进曰：「雷霆之下，臣若更加一言，则虀粉矣。」真宗欣然嘉纳。《江隣几杂志》。《孔氏谈苑》卷一。《厚德录》卷二。《自警编》卷四。《言行龟鉴》卷六。</p></li>
<li><p><span id="宋轶六-丁谓-70"></span>
真宗尝曲宴群臣于太清楼，君臣讙浃，谈笑无闲，忽问：「廛沽尤佳者何处？」中贵人奏有南仁和者，亟令进之，徧赐宴席。上亦颇爱，问其价，中贵人以实对。上遽问近臣曰：「唐酒价几何？」无能对者，唯丁晋公奏曰：「唐酒每升三十。」上曰：「安知？」丁曰：「臣尝读杜甫诗曰：『蚤来就饮一酒，恰有三百青铜钱。』是知一升三十钱。」上大喜曰：「甫之诗自可为一时之史。」《玉壶清话》卷一。《中山诗话》。《古今诗话》。《群书类编故事》卷二十二。《尧山堂外纪》卷四十四。</p></li>
<li><p><span id="宋轶六-丁谓-71"></span>
真宗朝岁岁赏花钓鱼，群臣应制。尝一岁，临池久之，而御钓不食，时丁晋公应制诗云：「莺惊凤辇穿花去，鱼畏龙颜上钓迟。」真宗称赏，群臣皆自以为不及也。《归田录》卷二。《宋朝事实类苑》卷三十五。《尧山堂外纪》卷四十四。《宋稗类钞》卷五。</p></li>
<li><p><span id="宋轶六-丁谓-72"></span>
丁晋公好释、老，又酷嗜弈棋，中堂退食对局，以夜继日。一日问李畋虚心之法，对曰：「请侍中弼谐之外，勿于棋子役心，虚已半矣。」公曰：「如子之言，何止于棋，凡有所著，则不虚矣。」《类说》卷十九引《骇闻录》。</p></li>
<li><p><span id="宋轶六-丁谓-73"></span>
丁晋公好蓄瑰异，宰衡之日，除其周旋为端守，属求佳砚。其人至郡，前后所献几数百枚，皆未满公意。一日，砚工见有飞鹭翘驻潭心，意非立鹭之所。因令没人视之，见下有圆石大如米斛，块处潭中，似可挽取。疑其有异，即以白守。集渔户维舟出之，石既登岸，转仄之间，若有涵水声。砚工视之，贺曰：「此必有宝石藏中，所谓石子者是也。相传天产至珍，滋荫此潭，以孕崖石，散为文字之祥。今日见之矣。」即丛手攻剖，果得一石于泓水中，大如鹅卵，色紫玉也。中剖之为二砚，亟送其一，公得之喜甚，报书云：「砚应有二，何为留一自奉，得无効雷丰城之留莫邪否！此非终合之物也。」守曰：「天下至宝，不可萃于一家，以启人贪心。」托以解职后面献，而公以擅移陵寝事，籍其家矣，而砚不知所在。《春渚纪闻》卷九。</p></li>
</ol>
</div>
</div>
  <div class="chapter-nav">
<div class="prev"><a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html"><span class="header-section-number">14</span> 宋人轶事汇编卷五</a></div>
<div class="next"><a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html"><span class="header-section-number">16</span> 宋人轶事汇编卷七</a></div>
</div></main><div class="col-md-3 col-lg-2 d-none d-md-block sidebar sidebar-chapter">
    <nav id="toc" data-toggle="toc" aria-label="On this page"><h2>On this page</h2>
      <ul class="nav navbar-nav">
<li><a class="nav-link" href="#%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD"><span class="header-section-number">15</span> 宋人轶事汇编卷六</a></li>
<li><a class="nav-link" href="#%E6%9D%8E-%E6%B2%86"><span class="header-section-number">15.1</span> 李　沆</a></li>
<li><a class="nav-link" href="#%E6%9D%8E-%E7%BB%B4"><span class="header-section-number">15.2</span> 李　维</a></li>
<li><a class="nav-link" href="#%E6%AF%95%E5%A3%AB%E5%AE%89"><span class="header-section-number">15.3</span> 毕士安</a></li>
<li><a class="nav-link" href="#%E5%AF%87-%E5%87%86"><span class="header-section-number">15.4</span> 寇　准</a></li>
<li><a class="nav-link" href="#%E7%8E%8B-%E7%A5%90"><span class="header-section-number">15.5</span> 王　祐</a></li>
<li><a class="nav-link" href="#%E7%8E%8B-%E6%97%A6"><span class="header-section-number">15.6</span> 王　旦</a></li>
<li><a class="nav-link" href="#%E5%90%91%E6%95%8F%E4%B8%AD"><span class="header-section-number">15.7</span> 向敏中</a></li>
<li><a class="nav-link" href="#%E7%8E%8B%E9%92%A6%E8%8B%A5"><span class="header-section-number">15.8</span> 王钦若</a></li>
<li><a class="nav-link" href="#%E4%B8%81-%E8%B0%93"><span class="header-section-number">15.9</span> 丁　谓</a></li>
</ul>

      <div class="book-extra">
        <ul class="list-unstyled">
          
        </ul>
</div>
    </nav>
</div>

</div>
</div> <!-- .container -->

<footer class="bg-primary text-light mt-5"><div class="container"><div class="row">

  <div class="col-12 col-md-6 mt-3">
    <p>"<strong>历史上的一些人</strong>" was written by 林峰. It was last built on 2022-05-26.</p>
  </div>

  <div class="col-12 col-md-6 mt-3">
    <p>This book was built by the <a class="text-light" href="https://bookdown.org">bookdown</a> R package.</p>
  </div>

</div></div>
</footer>
</body>
</html>
