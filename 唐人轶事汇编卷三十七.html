<!DOCTYPE html>
<html lang="en">
<head>
<meta http-equiv="Content-Type" content="text/html; charset=UTF-8">
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>88 唐人轶事汇编卷三十七 | 历史上的一些人</title>
<meta name="author" content="林峰">
<meta name="description" content="88.1 王　建 ...">
<meta name="generator" content="bookdown 0.26 with bs4_book()">
<meta property="og:title" content="88 唐人轶事汇编卷三十七 | 历史上的一些人">
<meta property="og:type" content="book">
<meta property="og:image" content="/images/cover_sheep_thinker.jpeg">
<meta property="og:description" content="88.1 王　建 ...">
<meta name="twitter:card" content="summary">
<meta name="twitter:title" content="88 唐人轶事汇编卷三十七 | 历史上的一些人">
<meta name="twitter:description" content="88.1 王　建 ...">
<meta name="twitter:image" content="/images/cover_sheep_thinker.jpeg">
<!-- JS --><script src="https://cdnjs.cloudflare.com/ajax/libs/clipboard.js/2.0.6/clipboard.min.js" integrity="sha256-inc5kl9MA1hkeYUt+EC3BhlIgyp/2jDIyBLS6k3UxPI=" crossorigin="anonymous"></script><script src="https://cdnjs.cloudflare.com/ajax/libs/fuse.js/6.4.6/fuse.js" integrity="sha512-zv6Ywkjyktsohkbp9bb45V6tEMoWhzFzXis+LrMehmJZZSys19Yxf1dopHx7WzIKxr5tK2dVcYmaCk2uqdjF4A==" crossorigin="anonymous"></script><script src="https://kit.fontawesome.com/6ecbd6c532.js" crossorigin="anonymous"></script><script src="libs/jquery-3.6.0/jquery-3.6.0.min.js"></script><meta name="viewport" content="width=device-width, initial-scale=1, shrink-to-fit=no">
<link href="libs/bootstrap-4.6.0/bootstrap.min.css" rel="stylesheet">
<script src="libs/bootstrap-4.6.0/bootstrap.bundle.min.js"></script><script src="libs/bs3compat-0.3.1/transition.js"></script><script src="libs/bs3compat-0.3.1/tabs.js"></script><script src="libs/bs3compat-0.3.1/bs3compat.js"></script><link href="libs/bs4_book-1.0.0/bs4_book.css" rel="stylesheet">
<script src="libs/bs4_book-1.0.0/bs4_book.js"></script><script src="libs/accessible-code-block-0.0.1/empty-anchor.js"></script><script src="libs/htmlwidgets-1.5.4/htmlwidgets.js"></script><script src="libs/viz-1.8.2/viz.js"></script><link href="libs/DiagrammeR-styles-0.2/styles.css" rel="stylesheet">
<script src="libs/grViz-binding-1.0.9/grViz.js"></script><script src="https://cdnjs.cloudflare.com/ajax/libs/autocomplete.js/0.38.0/autocomplete.jquery.min.js" integrity="sha512-GU9ayf+66Xx2TmpxqJpliWbT5PiGYxpaG8rfnBEk1LL8l1KGkRShhngwdXK1UgqhAzWpZHSiYPc09/NwDQIGyg==" crossorigin="anonymous"></script><script src="https://cdnjs.cloudflare.com/ajax/libs/mark.js/8.11.1/mark.min.js" integrity="sha512-5CYOlHXGh6QpOFA/TeTylKLWfB3ftPsde7AnmhuitiTX4K5SqCLBeKro6sPS8ilsz1Q4NRx3v8Ko2IBiszzdww==" crossorigin="anonymous"></script><!-- CSS --><style type="text/css">
    
    div.hanging-indent{margin-left: 1.5em; text-indent: -1.5em;}
  </style>
</head>
<body data-spy="scroll" data-target="#toc">

<div class="container-fluid">
<div class="row">
  <header class="col-sm-12 col-lg-3 sidebar sidebar-book"><a class="sr-only sr-only-focusable" href="#content">Skip to main content</a>

    <div class="d-flex align-items-start justify-content-between">
      <h1>
        <a href="index.html" title="">历史上的一些人</a>
      </h1>
      <button class="btn btn-outline-primary d-lg-none ml-2 mt-1" type="button" data-toggle="collapse" data-target="#main-nav" aria-expanded="true" aria-controls="main-nav"><i class="fas fa-bars"></i><span class="sr-only">Show table of contents</span></button>
    </div>

    <div id="main-nav" class="collapse-lg">
      <form role="search">
        <input id="search" class="form-control" type="search" placeholder="Search" aria-label="Search">
</form>

      <nav aria-label="Table of contents"><h2>Table of contents</h2>
        <ul class="book-toc list-unstyled">
<li><a class="" href="index.html"></a></li>
<li><a class="" href="%E6%9E%97%E5%B3%B0%E8%AF%84.html"><span class="header-section-number">1</span> 林峰评</a></li>
<li><a class="" href="%E4%B8%89%E5%9B%BD%E9%AD%8F%E5%B8%9D.html"><span class="header-section-number">2</span> 三国魏帝</a></li>
<li><a class="" href="%E4%B8%89%E5%9B%BD%E9%AD%8F%E5%AE%98%E5%91%98.html"><span class="header-section-number">3</span> 三国魏官员</a></li>
<li><a class="" href="%E4%B8%9C%E6%99%8B%E5%B8%9D.html"><span class="header-section-number">4</span> 东晋帝</a></li>
<li><a class="" href="%E5%94%90%E5%AE%98%E5%91%98.html"><span class="header-section-number">5</span> 唐官员</a></li>
<li><a class="" href="%E5%AE%8B%E5%B9%B4%E5%8F%B7.html"><span class="header-section-number">6</span> 宋年号</a></li>
<li><a class="" href="%E5%AE%8B%E7%9A%87%E5%B8%9D.html"><span class="header-section-number">7</span> 宋皇帝</a></li>
<li><a class="" href="%E5%AE%8B%E5%AE%98%E5%91%98.html"><span class="header-section-number">8</span> 宋官员</a></li>
<li><a class="" href="%E5%AE%8B%E5%A5%B3%E6%80%A7.html"><span class="header-section-number">9</span> 宋女性</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E9%9B%B6.html"><span class="header-section-number">10</span> 宋人轶事汇编卷零</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80-3.html"><span class="header-section-number">11</span> 宋人轶事汇编卷一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C-4.html"><span class="header-section-number">12</span> 宋人轶事汇编卷二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html"><span class="header-section-number">13</span> 宋人轶事汇编卷三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html"><span class="header-section-number">14</span> 宋人轶事汇编卷四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html"><span class="header-section-number">15</span> 宋人轶事汇编卷五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html"><span class="header-section-number">16</span> 宋人轶事汇编卷六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html"><span class="header-section-number">17</span> 宋人轶事汇编卷七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB.html"><span class="header-section-number">18</span> 宋人轶事汇编卷八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D-1.html"><span class="header-section-number">19</span> 宋人轶事汇编卷九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81-1.html"><span class="header-section-number">20</span> 宋人轶事汇编卷十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html"><span class="header-section-number">21</span> 宋人轶事汇编卷十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html"><span class="header-section-number">22</span> 宋人轶事汇编卷十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html"><span class="header-section-number">23</span> 宋人轶事汇编卷十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html"><span class="header-section-number">24</span> 宋人轶事汇编卷十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html"><span class="header-section-number">25</span> 宋人轶事汇编卷十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html"><span class="header-section-number">26</span> 宋人轶事汇编卷十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html"><span class="header-section-number">27</span> 宋人轶事汇编卷十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html"><span class="header-section-number">28</span> 宋人轶事汇编卷十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html"><span class="header-section-number">29</span> 宋人轶事汇编卷十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html"><span class="header-section-number">30</span> 宋人轶事汇编卷二十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html"><span class="header-section-number">31</span> 宋人轶事汇编卷二十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html"><span class="header-section-number">32</span> 宋人轶事汇编卷二十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html"><span class="header-section-number">33</span> 宋人轶事汇编卷二十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html"><span class="header-section-number">34</span> 宋人轶事汇编卷二十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html"><span class="header-section-number">35</span> 宋人轶事汇编卷二十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html"><span class="header-section-number">36</span> 宋人轶事汇编卷二十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html"><span class="header-section-number">37</span> 宋人轶事汇编卷二十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html"><span class="header-section-number">38</span> 宋人轶事汇编卷二十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html"><span class="header-section-number">39</span> 宋人轶事汇编卷二十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html"><span class="header-section-number">40</span> 宋人轶事汇编卷三十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html"><span class="header-section-number">41</span> 宋人轶事汇编卷三十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html"><span class="header-section-number">42</span> 宋人轶事汇编卷三十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html"><span class="header-section-number">43</span> 宋人轶事汇编卷三十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html"><span class="header-section-number">44</span> 宋人轶事汇编卷三十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html"><span class="header-section-number">45</span> 宋人轶事汇编卷三十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html"><span class="header-section-number">46</span> 宋人轶事汇编卷三十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html"><span class="header-section-number">47</span> 宋人轶事汇编卷三十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html"><span class="header-section-number">48</span> 宋人轶事汇编卷三十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html"><span class="header-section-number">49</span> 宋人轶事汇编卷三十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B%E5%8D%81.html"><span class="header-section-number">50</span> 宋人轶事汇编卷四十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E9%9B%B6.html"><span class="header-section-number">51</span> 唐人轶事汇编卷零</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html"><span class="header-section-number">52</span> 唐人轶事汇编卷一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html"><span class="header-section-number">53</span> 唐人轶事汇编卷二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html"><span class="header-section-number">54</span> 唐人轶事汇编卷三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html"><span class="header-section-number">55</span> 唐人轶事汇编卷四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html"><span class="header-section-number">56</span> 唐人轶事汇编卷五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html"><span class="header-section-number">57</span> 唐人轶事汇编卷六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html"><span class="header-section-number">58</span> 唐人轶事汇编卷七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB-1.html"><span class="header-section-number">59</span> 唐人轶事汇编卷八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D.html"><span class="header-section-number">60</span> 唐人轶事汇编卷九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81.html"><span class="header-section-number">61</span> 唐人轶事汇编卷十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html"><span class="header-section-number">62</span> 唐人轶事汇编卷十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html"><span class="header-section-number">63</span> 唐人轶事汇编卷十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html"><span class="header-section-number">64</span> 唐人轶事汇编卷十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html"><span class="header-section-number">65</span> 唐人轶事汇编卷十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html"><span class="header-section-number">66</span> 唐人轶事汇编卷十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html"><span class="header-section-number">67</span> 唐人轶事汇编卷十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html"><span class="header-section-number">68</span> 唐人轶事汇编卷十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html"><span class="header-section-number">69</span> 唐人轶事汇编卷十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html"><span class="header-section-number">70</span> 唐人轶事汇编卷十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html"><span class="header-section-number">71</span> 唐人轶事汇编卷二十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html"><span class="header-section-number">72</span> 唐人轶事汇编卷二十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html"><span class="header-section-number">73</span> 唐人轶事汇编卷二十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html"><span class="header-section-number">74</span> 唐人轶事汇编卷二十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html"><span class="header-section-number">75</span> 唐人轶事汇编卷二十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html"><span class="header-section-number">76</span> 唐人轶事汇编卷二十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html"><span class="header-section-number">77</span> 唐人轶事汇编卷二十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html"><span class="header-section-number">78</span> 唐人轶事汇编卷二十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html"><span class="header-section-number">79</span> 唐人轶事汇编卷二十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html"><span class="header-section-number">80</span> 唐人轶事汇编卷二十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html"><span class="header-section-number">81</span> 唐人轶事汇编卷三十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html"><span class="header-section-number">82</span> 唐人轶事汇编卷三十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html"><span class="header-section-number">83</span> 唐人轶事汇编卷三十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html"><span class="header-section-number">84</span> 唐人轶事汇编卷三十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html"><span class="header-section-number">85</span> 唐人轶事汇编卷三十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html"><span class="header-section-number">86</span> 唐人轶事汇编卷三十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html"><span class="header-section-number">87</span> 唐人轶事汇编卷三十六</a></li>
<li><a class="active" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html"><span class="header-section-number">88</span> 唐人轶事汇编卷三十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html"><span class="header-section-number">89</span> 唐人轶事汇编卷三十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html"><span class="header-section-number">90</span> 唐人轶事汇编卷三十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B%E5%8D%81.html"><span class="header-section-number">91</span> 唐人轶事汇编卷四十</a></li>
<li class="book-part">附录</li>
<li><a class="" href="references.html">参考文献</a></li>
</ul>

        <div class="book-extra">
          
        </div>
      </nav>
</div>
  </header><main class="col-sm-12 col-md-9 col-lg-7" id="content"><div id="唐人轶事汇编卷三十七" class="section level1">
<h1>
<span class="header-section-number">88</span> 唐人轶事汇编卷三十七<a class="anchor" aria-label="anchor" href="#%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83"><i class="fas fa-link"></i></a>
</h1>
<div id="王-建-1" class="section level2">
<h2>
<span class="header-section-number">88.1</span> 王　建<a class="anchor" aria-label="anchor" href="#%E7%8E%8B-%E5%BB%BA-1"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十七-王建-1"></span>
伪蜀先主建，许州舞阳人也。世为饼师。……其后为忠武军部将，讨尚君长于山东，力战马毙，剖之得蛇于马腹，由是自负。建初以唐朝之命，析黎、雅、邛、蜀四州为永平军节度，旋领两川，封蜀王。及梁太祖受禅，乃僭大号，梁祖以其俱为唐朝勋旧，不敢傲之，又以岐陇不附，欲假建为腹背之患，乃与之通和，使介交质，情好尤笃。建初复书于梁祖曰：「七十州自可指挥，八千里罕因开拓。」又曰：「俱非恃强逼禅，皆以行道济时」云。建在位，有汉州人郭迥，耕得古铜牌以献，有王建、王元膺以下六十余字。建乃改其长子名元膺，以应其事。识者曰：「膺者，胸也；胸者，凶也；皆非吉兆。」俄而元膺以延巧之夕，将请建宴于东宫，遂谋作乱，事发，元膺伏诛。乃立其少子郑王衍，是为后主。建在伪位十有二年，凡五改元，曰武成、曰永平、曰通正、曰天汉、曰光天。仍以其伪号易钱文而铸之。今恶钱中尚有。建急于督责，虽仓廪充溢，而聚敛不已。蜀中每春三月为蚕市，至时货易毕集，阛阓填委，蜀人称其繁盛。而建尝登楼望之，见其货桑栽者不一，乃顾左右曰：「桑栽甚多，傥税之，必获厚利。」由是言出于外，民惧，尽伐其桑柘焉。建末年苦于痢疾，疼楚尤剧，但坐锦囊，而疾中顾左右曰：「我见百姓无数列于床前，诟我曰『重赋厚敛，以至我伤害而死，今已得诉于帝矣。』」建曰：「我实不知外间如此，今如之何？」未几而殂。《五国故事》上。</p></li>
<li><p><span id="唐轶三十七-王建-2"></span>
王蜀太祖与晋太师晖共为恶友，悉生许下，长而贫乏，姓名无闻。潜攻许昌县民家，事发，太祖与晋俱遁武阳古墓中。《鉴诫录》四。</p></li>
<li><p><span id="唐轶三十七-王建-3"></span>
王建在许下时，尤不逞，尝坐事遭徒，但无杖痕尔。及据蜀，得马涓为从事，涓好诋讦，建恐为所讥，因问曰：「窃闻外议以吾曾遭徒刑，有之乎？」涓对曰：「有之。」建恃无杖痕，且对众，因袒背以示涓曰：「请足下试看，有遭杖责而肌肉如是耶？」涓知其诈，乃抚背而叹曰：「大奇，当时何处得此好膏药来？」宾佐皆失色，而涓晏然。《五代史补》一。　案：马涓，当为「冯涓」之误。</p></li>
<li><p><span id="唐轶三十七-王建-4"></span>
僧处弘习禅于武当山，王建微时贩鹾于均、房间，仍行小窃，号曰「贼王八」。处弘见而勉之曰：「子他日位极人臣，何不从戎别图功业，而夜游昼伏，沾贼之号乎？」建感之，投忠武军。后建在蜀，弘拥门徒入蜀，为搆精舍以安之，即弘觉禅院也。《北梦琐言》（《广记》二二四）。</p></li>
<li><p><span id="唐轶三十七-王建-5"></span>
蜀王先主微时，于军中同火幕有张卒，忘其名，曾与先主赌博，以刀打破先主头，时号张为「 子」。他日先主忽思前事，特授戎州刺史。《实宾录》一三。</p></li>
<li><p><span id="唐轶三十七-王建-6"></span>
王建初起军中，隐语代器械之名，以犯者为不祥，至孟氏时犹有能道其略者。剑曰「夺命龙」，刀曰「小逡巡」，鎗曰「肩二」，斧曰「铁餻糜」，甲曰「千斤使」，弓曰「潘尚书」，弩曰「百步王」，箭曰「飞郎」，鼓曰「圣牛儿」，锣曰「响八」，旗曰「愁眉锦」，铁蒺藜曰「冷尖」。《清异录》下。</p></li>
<li><p><span id="唐轶三十七-王建-7"></span>
唐僖宗皇帝播迁汉中，蜀先主建为禁军都头，与其侪于僧院掷骰子，六只次第相重，自么至六，人共骇之。他日霸蜀，因幸兴元，访当时僧院，其僧尚在，问以旧事，此僧具以骰子为对，先主大悦，厚赐之。《北梦琐言》（《广记》三七四）。</p></li>
<li><p><span id="唐轶三十七-王建-8"></span>
韦昭度招讨陈敬瑄时，蜀帅顾彦晖为副，王先主为都指挥使。三府各署幞寮，皆是朝达子弟，视王先主蔑如也。先主侍从髠发行，黥面札腕，如一部鬼神。其辈以先主兢肃，顾公详缓，一时失笑而散。先主归营，左右以此为言，亦自大笑。他日克郪城，轻薄幙寮皆害之。《北梦琐言》（《广记》二六六）。</p></li>
<li><p><span id="唐轶三十七-王建-9"></span>
见韦昭度<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html#%E5%94%90%E8%BD%B6%E4%BA%8C%E5%8D%81%E4%B8%83-%E9%9F%A6%E6%98%AD%E5%BA%A6-4">4</a>。</p></li>
<li><p><span id="唐轶三十七-王建-10"></span>
伪蜀先主王建始攻围成都，三年未下，其纪纲之仆有无赖轻生勇悍者百辈，人莫敌也。建尝以美言啗之曰：「西川号为锦花城，一旦收尅，玉帛子女恣我儿辈快活也。」他日，陈敬瑄、田令孜以城降。翌日赴府，预戒骄暴诸子曰：「我与尔累年战鬬，出死入生，来日便是我一家也。入城之后，但管富贵，即不得恣横。我适来差张勍作斩斫马步使，责办于渠，汝辈不得辄犯。若把到我面前，足可矜恕。或被当下斩却，非我能救。」诸子闻戒，各务戢敛。然张勍胸上打人，堆叠通衢，莫有敢犯。识者以建能戒能惜，不陷人于刑，仁恕之比也。《北梦琐言》（《广记》一九〇）。</p></li>
<li><p><span id="唐轶三十七-王建-11"></span>
见常重胤<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html#%E5%94%90%E8%BD%B6%E4%B8%89%E5%8D%81%E4%B8%83-%E5%B8%B8%E9%87%8D%E8%83%A4-1">1</a>。</p></li>
<li><p><span id="唐轶三十七-王建-12"></span>
王蜀普慈公主出降秦州节度使李令中继崇，即秦王茂贞之犹子也。初，王太祖欲兴师取天水，而计未成，因问大夫冯涓，涓对曰：「臣闻兴师者残兵力，虚府库，弊群畜，损弓甲，攘桑农，动德义，兴诈伪，故损国害人，莫先于用兵也。方今梁王朱全忠霸盛，强据两京，料其先取河东。河东，梁之敌国也，势不两立。傥一虎为雄，率天下之众，一举西来，纵葛亮重生，五丁复出，无以泥封大散，石鏁剑门。今秦庭实蜀之巨屏也，去其屏，窥见庭馆焉。莫若与秦王和亲，稍稍以麻布茗草给之，不伤于大义，济之以小利。蜀但训兵秣马，固敌料强，足可以保天禄于三川，固子孙于万叶。潜令公主探其机密，窥彼室家，俟便攻之，一举而获可也。」帝曰：「甚善。」是时秦王遣使求亲，遂以普慈公主而许之，于是成其姻好。公主出降也，小宫一帑之资以为妆奁服翫之饰，而导从华丽，已逾千里。秦王以陇右之地贫薄，不产丝麻，请西向称臣，希六万众春冬之赐。太祖又用冯涓之计，许之茶布，请自备人力而迎。秦王大喜，率强丁及驴马，悉遣入蜀般取。其来也，载青盐、紫草，蜀得其厚利焉。其去也，载白布、黄茶，秦得麄货矣。每来，驻泊周岁而还。阁道崎岖，江溪壅滞，人畜疲乏，踣卧道涂。是时秦卒太半不还，遂止西来之役。李驸马继崇久镇天水，与季父秦王常持两端。普慈公主密使阉人宋内侍光嗣绢书封事而达太子，备述驸马常骄矜，每多沈湎，或淫诛嬖妾，或醉害贤良，兵力方微，民心思乱，愿归侍省，免死危邦。事达宸聪，六宫恸哭。太祖遂诈以后薨，遣使暂迎公主。公主既至，不复归秦。蜀遣大将军许太师宗播将兵五万，与秦人战于金沙，秦人大败，于是获其城邑，遂迎驸马，及降无敌王刘知俊，并战将郭守迁、郭守存、李彦德、聂𪻺、孙礼、陈彦词、毛昌业、邵云等五十余员，大马三千余匹，兵士九千户六万，悉归于蜀。至同光三年，秦宾后唐，蜀遂亡国。蜀咸康元年是唐同光三年。是无巨屏矣。乃知冯君之口信不虚开矣！《鉴诫录》四。</p></li>
<li><p><span id="唐轶三十七-王建-13"></span>
见冯涓<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html#%E5%94%90%E8%BD%B6%E4%B8%89%E5%8D%81%E4%B8%83-%E5%86%AF%E6%B6%93-5">5</a>。</p></li>
<li><p><span id="唐轶三十七-王建-14"></span>
伪蜀王先主未开国前，西域僧至蜀，蜀人瞻敬，如见释迦。舍于大慈三学院。蜀主复谒坐于厅。倾都士女就院，不令止之。妇女列次礼拜，俳优王舍城飘言曰：「女弟子勤苦礼拜，愿后身面孔，一切似和尚。」蜀主大笑。《北梦琐言》（《广记》二五二）。《群居解颐》（张本《说郛》三二、陶本《说郛》二四）。</p></li>
<li><p><span id="唐轶三十七-王建-15"></span>
红楼，先主所建，彩绘华侈。初，颍川人华洪随先主入蜀，赐姓王，名宗侃，至是造红楼，城中人相率来观曰：「看画红楼。」先主以为应华洪之谶，乃诛之。《成都古今记》（张本《说郛》四）。　案：宗侃，据《十国春秋》三九，当为宗涤。</p></li>
<li><p><span id="唐轶三十七-王建-16"></span>
周德权，汝南人，建之妻弟。从建入蜀，以战功累迁眉州刺史。梁祖既篡，德权上表曰：「案谶文：『李祐西王逢吉昌，土德兑兴丹莫当。』李祐者，唐主也；西王者，王氏兴于西方也；丹莫当者，丹，朱也，言朱梁不敢与殿下抗也。愿稽合天命，仰膺宝箓，使天地有主，人神有依。」建大悦，曰：「成我者，叔舅也。」《蜀梼杌》上。《十国春秋》四〇。</p></li>
<li><p><span id="唐轶三十七-王建-17"></span>
蜀王建属兔，于天祐四年丁卯岁僭即帝位，乃以「兔子上金床」之谶，遂以金饰所坐，复谓左右曰：「朕承唐，以金德王，踞此床，天下孰敢不宾者乎！」闻者皆嗤之。《洛中纪异录》（张本《说郛》二〇、陶本《说郛》四九）。</p></li>
<li><p><span id="唐轶三十七-王建-18"></span>
王建之僭号也，惟翰林学士最承恩顾，侍臣或谏其礼过，建曰：「盖汝辈未之见也。且吾在神策军时，主内门鱼钥，见唐朝诸帝待翰林学士，虽交友不若也。今我恩顾，比当时才有百分之一尔，何谓之过当耶？」论者多之。《五代史补》一。《十国春秋》三六。</p></li>
<li><p><span id="唐轶三十七-王建-19"></span>
西川自唐刘辟搆逆后，久无干戈，人不习战。每岁诸道差兵屯戍大渡河，蛮旗才举，望风而溃。咸通中，长驱直抵府城，居人有扃户而拒之，蛮亦不敢扣门也。尝有一蛮迷路入广都县村墅，里人相率数百辈叫噪而逐之，蛮一回顾，却走如堵墙崩焉，自昼及暝，终不能擒致。其怯懦如此。王蜀先主时，云南寇蜀，蜀军勇锐欲吞之，俘擒噉食，不以为敌。与向前之兵，百倍其勇也。《北梦琐言》五。</p></li>
<li><p><span id="唐轶三十七-王建-20"></span>
邛黎之间有浅蛮焉，世袭王号，曰刘王、杨王、郝王。岁支西川衣赐三千分，俾其侦云南动静，云南亦资其觇成都盈虚，持两端而求利也。每元戎下车，即率界上酋长诣府庭，号曰参元戎。上闻自谓威惠所致。其未参间，潜禀于都押衙，且俟可否。或元戎慰抚大将间，稍至乖方，即教其纷纭。时帅臣多是文儒，不欲生事，以是都押赖之。亦要姑息。蛮凭陵，若无亭障，抑此之由也。王建始镇蜀，绝其旧赐，斩都押衙山行章以令之。邛峡之南，不立一堠，不戍一卒，十年不敢犯境。末年，命大将许存征蛮，为三王泄漏军机，于是召三王而斩之，时号因断也。昔日之患三王，非不知也，时不利也。故曰：有非常之功，许公之谓也。《北梦琐言》（《广记》一九〇）。</p></li>
<li><p><span id="唐轶三十七-王建-21"></span>
余闻宗弼亲吏曹处琪言：建疑信王暴卒，唐文扆与徐妃、张格阴谋使尚食进鸡烧饼因置毒。建疾困，大臣魏弘夫等请诛文扆。建曰：「太子好酒色，苦不克负荷，幸无杀之。徐氏兄弟勿与兵权。」言讫，长吁而逝。《北梦琐言》（《通鉴考异》二九）。</p></li>
<li><p><span id="唐轶三十七-王建-22"></span>
西川衞前军将李思益者，所著衣服莫非华焕纤丽，蜀先主左右羡而怪之，先主曰：「李思益一副衣裳大有所费，是要为我光扬军府，仰与江货场勾当，俾其作衣装也。」先主又于作院见匠人裹小朵帽子，前如鹰嘴，后露脑枕，怪而截其嘴也。又登楼见行人戴 席帽，云：「破头烂额，是何好事？」然自务俭素，爱浄洁，皆此类也。《北梦琐言》一二。《十国春秋》三六。</p></li>
<li><p><span id="唐轶三十七-王建-23"></span>
王太祖自利、阆起兵，以至益州为帝。唐太师道袭，阆苑人也，美眉目，足机智，自童年亲事太祖，及太祖得蜀，遂主枢衡。勋业既高，恩宠弥厚。是时太祖与秦庭李大王茂贞方结姻好，遽因小闲交兵，遂选腹心，以安梁汉，唐公于是出镇焉。帝御大安楼亲送，及见，唐公将别，帝颇动容，侍从宫娥，无不弹泪。太祖御制赠别以赐唐公，议者以鱼水之欢无出于此。诗曰：「丱岁便将为肘腋，二纪何曾离一日。更深犹尚立案前，敷奏柔和不伤物。今朝荣贵慰我心，双旌引向重城出。褒斜旧地委勋贤，从此生灵永泰息。」《鉴诫录》五。</p></li>
<li><p><span id="唐轶三十七-王建-24"></span>
见贯休<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html#%E5%94%90%E8%BD%B6%E4%B8%89%E5%8D%81-%E8%B4%AF%E4%BC%91-5">5</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html#%E5%94%90%E8%BD%B6%E4%B8%89%E5%8D%81-%E8%B4%AF%E4%BC%91-6">6</a>。</p></li>
<li><p><span id="唐轶三十七-王建-25"></span>
见贯休<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html#%E5%94%90%E8%BD%B6%E4%B8%89%E5%8D%81-%E8%B4%AF%E4%BC%91-5">5</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html#%E5%94%90%E8%BD%B6%E4%B8%89%E5%8D%81-%E8%B4%AF%E4%BC%91-6">6</a>。</p></li>
<li><p><span id="唐轶三十七-王建-26"></span>
见卢延让<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html#%E5%94%90%E8%BD%B6%E4%B8%89%E5%8D%81-%E5%8D%A2%E5%BB%B6%E8%AE%A9-5">5</a>。</p></li>
<li><p><span id="唐轶三十七-王建-27"></span>
王建召山南节度王宗侃责之曰：「汝今又狂率，岂不畏赫雷乎！」赫雷，建刀名也。《外史梼杌》（《海录碎事》一四）。《十国春秋》三九。</p></li>
</ol>
</div>
<div id="徐-妃" class="section level2">
<h2>
<span class="header-section-number">88.2</span> 徐　妃<a class="anchor" aria-label="anchor" href="#%E5%BE%90-%E5%A6%83"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-徐妃-1"></span>
前蜀徐公耕二女，美而奇艳。初，太祖搜求国色，亦不知徐公有女焉。徐写其女真以惑太祖，太祖遂纳之，各有子焉。长曰翊圣太妃，生彭王；次曰顺圣太后，生后主。后主性多狂率，不守宗祧，频岁省方，政归国母，多行教令，淫戮重臣。顷者，姊妹以巡游圣境为名，恣风月烟花之性，驾辎𫐌于绿野，拥金翠于青山，倍役生灵，颇销经费。凡经过之所，宴寝之宫，悉有篇章刊于玉石。自秦汉以来，妃后省巡，未有富贵如兹之盛者也。《鉴诫录》五。《豪异秘纂》（张本《说郛》三四）。</li>
</ol>
</div>
<div id="王-衍" class="section level2">
<h2>
<span class="header-section-number">88.3</span> 王　衍<a class="anchor" aria-label="anchor" href="#%E7%8E%8B-%E8%A1%8D"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十七-王衍-1"></span>
衍即伪位，荒淫酒色，出入无度。尝以缯彩数万段结为彩楼山，上立宫殿亭阁，一如居常栋宇之制。衍宴乐其中，或逾旬不下。又别立一彩亭于山前，列以金银锜釜之属，取御厨食料烹燀于其间，衍凭彩楼以视之，谓之「当面厨」。彩山之前，复穿一渠以通其宫中。衍乘醉，夜下彩山，即泛小龙舟于渠中，使宫人乘短画船，倒执炬蜡千余条，逆照水面，以迎其船，歌乐之声，沸于渠上，及抵宫中，复酣宴至晓。彩楼山遇风雨霜雪所损，乃重易之，无所爱惜。又好击鞠，常引二锦障以翼之，往往至于街市，衍为步障所蔽而亦不知。乃齐东昏高障之类也。好戴大裁帽，盖欲混己，而人以为泥首包羞之兆耳。衍好烧香，沈檀兰麝之类芬馥氤氲，昼夜不息。既而厌之，乃取皂角烧之。其奢纵皆此类也。初，建立衍为嗣，铸铜钟于佛寺虚悬之，其声洪远，建乃谓其下曰：「吾立此钟，为立太子故也。今声洪远，是必东宫将来之庆。」俄而才及八日，其钟殒地，龙首摧落，建闻之不怿。衍袭伪号果八年而亡国。衍之末年，率其母后等同幸青城，至成都山上清宫。随驾宫人皆衣画云霞道服，衍自制《甘州曲》辞，亲与宫人唱之曰：「画罗裙，能结束，称腰身。柳眉桃脸不胜春。薄媚足精神。可惜许，沦落在风尘。」宫人皆应声而和之。衍之本意，以神仙而在凡尘耳。后衍降中原，宫妓多沦落人间，始验其语。初，庄宗即位，与通好，命客省使李严使于蜀。衍建上清道宫，塑元元及唐朝列帝宫中，伪尊王子晋为圣祖至道玉宸皇帝，塑其形，仍塑建与衍侍立其侧，召严以观之。衍因备法驾，行朝谒献享之礼，而亦享唐之列圣。蜀人以为朝唐之列圣，盖归中原之兆也。谒享之日，蜀中士女夹道观之，珠翠帘幕，为之照耀。及严回，乃言可取之状。《五国故事》上。《续世说》九。《该闻录》（《分门古今类事》一三）。</p></li>
<li><p><span id="唐轶三十七-王衍-2"></span>
衍北巡，以宰相王锴判六军诸衞事，旌旗戈甲百里不绝。衍戎装，披金甲，珠帽锦袖，执弓挟矢，百姓望之，谓如灌口神。《蜀梼杌》上。《十国春秋》三七。</p></li>
<li><p><span id="唐轶三十七-王衍-3"></span>
泛舟巡阆中，舟子皆衣锦绣，衍自制《水调银汉曲》，命乐工歌之。郡民何康女有美色，将嫁，衍取之，赐其夫家百缣，其夫一恸而卒。《蜀梼杌》上。《外史梼杌》（《类说》二七）。《十国春秋》三七。</p></li>
<li><p><span id="唐轶三十七-王衍-4"></span>
见韩昭<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html#%E5%94%90%E8%BD%B6%E4%B8%89%E5%8D%81%E4%B8%83-%E9%9F%A9%E6%98%AD-2">2</a>。</p></li>
<li><p><span id="唐轶三十七-王衍-5"></span>
〔干德四年三月〕，禁百姓不得带小帽。衍好私行，往往宿于倡家，饮于酒楼，索笔题曰「王一来」云。恐人识之，故令民间皆带大帽。四月，流军使王承纲于茂州。衍尝私至承纲家，悦其女有美色，欲私之，承纲言已许嫁，将适人，衍不从，遂取入宫。潘昭与承纲有隙，奏其出怨言，故被贬。女闻承纲得罪，剪发求赎其罪，不从，乃自缢死。《蜀梼杌》上。</p></li>
<li><p><span id="唐轶三十七-王衍-6"></span>
〔干德五年〕重阳，宴群臣于宣华苑，夜分未罢。衍自唱韩琮《柳枝词》曰：「梁苑隋堤事已空，万条犹舞旧春风。何须思想千年事，谁见花入汉宫。」内侍宋光浦咏胡曾诗曰：「吴王恃霸弃雄才，贪向姑苏醉绿醅。不觉钱塘江上月，一宵西送越兵来。」衍闻之不乐，于是罢宴。《蜀梼杌》上。《唐诗纪事》七一。《十国春秋》四六。</p></li>
<li><p><span id="唐轶三十七-王衍-7"></span>
〔干德〕五年三月上巳，宴怡神亭，妇女杂坐，夜分而罢。衍自执板唱《霓裳羽衣》及《后庭花》、《思越人》曲。《蜀梼杌》上。</p></li>
<li><p><span id="唐轶三十七-王衍-8"></span>
〔干德六年〕九月，唐庄宗遣李稠来通好，市珍玩锦绣，衍不许，以马落草。庄宗怒曰：「衍岂免落草乎？」《蜀梼杌》上。</p></li>
<li><p><span id="唐轶三十七-王衍-9"></span>
〔咸康元年〕三月，衍朝永陵，自为尖巾，民庶皆效之。还宴怡神亭，嫔妃妾妓皆衣道服，莲花冠髽髻为乐，夹脸连额渥以朱粉，曰「醉妆」，国人皆效之。《蜀梼杌》上。</p></li>
<li><p><span id="唐轶三十七-王衍-10"></span>
有唐「十在」，著自简编，为古今之美谈，显君臣之强盛。林员外屖亦著前蜀《十在》，行自闾阎，明其祸乱之胎，示以君臣之丑，虽为谤讪，深鉴是非。虑坠斯文，辄编于此。其文曰：咸康元年，蜀主临轩，龙颜不悦，群臣失色，罔知所安。时有特进、检校太傅顾在珣越班奏曰：「臣闻主忧臣辱，主辱臣死，今圣虑怀忧，臣等请罪。」帝曰：「北有后唐霸盛，南有蛮蜑强良，朕虽旰食宵衣，纳隍轸虑，此不能兴师吊伐，彼不能臣子来王，恐社稷不安，为子孙之患，是以忧尔。」在珣奏曰：「只如兴土木于禁中，选骁雄于手下；迥持斧钺，出镇藩篱；饰宫殿于遐方，命銮舆而远幸；为衅之兆，为祸之元，有王承休在。摧挫英雄，吹扬佞媚；全无斟酌，谬处腹心；断性命於戏翫之间，戮仇雠于枢机之下；有功劳而皆弃，非贿赂而不行，有宋光嗣在。受先皇之付嘱，为大国之栋梁；既不输忠，又不能退；恣一门之奢侈，任数子之骄矜；徒为饕餮之人，实非社稷之器，有王宗弼在。迥彻烟霄，殊非謇谔；兴乱本逞章程之妙，说奸谋事颊舌之能；立致倾亡尚居左右，有韩昭在。常加惨毒，每恣贪残；焚𦶟军营，要宽私第；不道喧腾于众口，非违信任于愚怀，有欧阳晃在。酷毒害民，加刑聚货；叨为郡守，实负天恩。疮痍已徧于阳安，蒙蔽由凭于内密，有田鲁俦在。为君王之元舅，受保傅之尊官；但务奢华，不思辅弼；第宅迥同于上苑，珠珍未满于贪心，有徐延琼在。出为留守，入掌枢机；无谔谔以佐君，但唯唯而徇旨，有景润澄在。搜求女色，悦畅宸襟；常叨不次之恩，每冒无厌之宠；敷对唯夸于辩博，佐时不察于经纶；素非忠贤，实为忝窃，有严凝月在。唱亡国之音，衒趋时之伎；每为巫觋，以翫圣明；致君为桀纣之年，昧主乏唐虞之化，有臣在。陛下任臣如此，何忧社稷不安！」帝闻所奏，大悦龙颜，于是赐顾在珣绢五百匹，进加右金吾衞将军、开府仪同三司、检校太尉，仍令所司编入史记。《鉴诫录》七。《蜀梼杌》上。《十国春秋》四三。　案：林屖，《蜀梼杌》、《十国春秋》作「林罕」。</p></li>
<li><p><span id="唐轶三十七-王衍-11"></span>
王衍在蜀，好私行，恐人识之，令民戴大帽，又禁民戴危脑帽，狭小，俛首即坠。又衍朝永陵，自为尖巾，士民皆效之，皆服妖也。又每宴怡神亭，妓妾皆衣道衣，莲花冠，酒酣，免冠，髽髻为乐，因夹脸连额，渥以朱粉，号曰「醉妆」，此与梁冀、孙寿事颇相类。后衍又与母同祷青城山，宫人毕从，皆衣云霞画衣，衍自制《甘州词》，令宫人歌之，闻者凄怆。又衍造上清宫成，塑玄元皇帝及唐诸帝像，衍躬自荐享，城中士女游观阗咽，谓之「寻唐魂」，后国亡归唐，至秦川驿遇害。《青箱杂记》七。</p></li>
<li><p><span id="唐轶三十七-王衍-12"></span>
王后主咸康年，昼作鬼神，夜为狼虎，潜入诸宫内，惊动嫔妃，老小奔走，往往致卒。或狂游玉垒，书「王一」于倡楼，或醉幸青城，溺内家于灌口。数涂脂粉，频作戎装。又内臣严凝月等竞唱《后庭花》、《思越人》，及搜求名公艳丽绝句，隐为《柳枝词》。君臣同座，悉去朝衣，以昼连宵，弦管喉舌相应。酒酣，则嫔御执卮，后妃填辞，合手相招，醉眼相盼，以至履舄交错，狼籍杯盘。是时淫风大行，遂亡其国。《鉴诫录》七。</p></li>
<li><p><span id="唐轶三十七-王衍-13"></span>
蜀后主自裹小巾，卿士皆同之。官妓多衣道服，簪莲花冠，每侍燕酣醉，则容其同辈免冠，髽然其髻，别为一家之美。因施胭脂，粉颊莲额，号曰醉妆。国人效之。又作歌词云：「这边走，那边走，只是寻花柳。那边走，这边走，莫厌金樽酒。」又嬖佞韩昭、顾珣、潘迎等为狎客，竞扠手摇头令。唐师入境，遏其报而游幸，师至利州方知。将士纷然曰：「且打扠手摇头。」念周宣帝作歌曰：「自知身命促，把烛夜行游。」令宫女连臂踏脚而歌，亦前歌之类。《北梦琐言》（《诗话总龟》前集二二）。又《类说》四三引。</p></li>
<li><p><span id="唐轶三十七-王衍-14"></span>
蜀衍荒于游幸，乃造平底大车，下设四卧轴，每轴安五轮，凡二十轮，牵以骏马，骑去如飞，谓之「流星辇」。《清异录》下。</p></li>
<li><p><span id="唐轶三十七-王衍-15"></span>
王衍伶官家乐侍燕，小池水澄天见，家乐应制云：「一段圣琉璃。」《清异录》上。</p></li>
<li><p><span id="唐轶三十七-王衍-16"></span>
魏王继岌奉命伐蜀，王衍苑马数百，皆逸足也，继岌犹比选之，得二十许疋，格赏不可言。《清异录》上。</p></li>
<li><p><span id="唐轶三十七-王衍-17"></span>
蜀后主王衍宦官王承休，后主以优笑狎暱见宠，有美色，恒侍少主寝息，久而专房。承休多以邪僻奸秽之事媚其主，主愈宠之。与韩昭为刎颈之交，所谋皆互相表里。承休一日请从诸军拣选官健，得骁勇数千，号龙武军，承休自为统帅，并特加衣粮，日有优给。因乞秦州节度使，且云：「愿与陛下于秦州采掇美丽。」且说秦州之风土，多出国色，仍请幸天水。少主甚悦，即遣仗节赴镇，应所选龙武精锐，并充衙队从行。到方镇下车，当日毁拆衙庭，发丁夫采取材石，创立公署使宅，一如宫殿之制。兼以严刑峻法，妇女不免土木之役。又密令彊取民间子女，使教歌舞伎乐，被获者，令画工图真及录名氏，急递中送韩昭，昭又密呈少主。少主覩之，不觉心狂，遂决幸秦之计。因下制曰：「眹闻前王巡狩，观土地之惨舒；历代省方，慰黎元之傒望。西秦封域，远在边隅，先皇帝画此山河，历年征讨，虽归王化，未浃惠风。今耕稼既属有年，军民颇闻望幸，用安疆埸，聊议省巡。朕选取今年十月三日幸秦州。布告中外，咸使闻知。」由是中外切谏不从。母后泣而止之，以至绝食。前秦州节度判官蒲禹卿叩马泣血，上表谏曰……后主竟不从之。韩昭谓禹卿曰：「我取汝表章，候秦州回日，下狱逐节勘之，勿悔。」至十月三日，发离成都。四日到汉州。凤州王承捷飞驿骑到秦云：「东朝差兴圣令公，统军十余万，取九月到凤州。」少主犹谓臣下设计要沮其东行，曰：「朕恰要亲看相杀，又何患乎？」不顾而进。……洎至利州，已闻东师下固镇矣。旬日内，又闻金牛败卒塞硖而至。其时蜀师十余万，自绵汉至于深渡千余里，首尾相继，皆无心鬭敌。遣使臣逼促，则回枪刺之，曰：「请唤取龙武军相战，不惟勇敢，况且偏请衣粮。我等拣退不堪，何能相杀！」实无奈何，十月二十九日狼狈而归，于栈阁悬险溪岩壑之中，连夜继昼，却入成都。康延孝与魏王继踵而入，少主于是树降。东军未入前，王宗弼杀韩昭、枢密使宋光嗣、景润澄、宣徽州使李周辂、欧阳冕等。王承休握锐兵于天水，兵刃不举，既知东军入蜀，遂拥麾下之师及妇女孩幼万余口，金银缯帛，于西蕃买路归蜀。沿路为左袵掳夺，并经溪山冻饿相践而死，迨至蜀，存者百余人，唯与田宗汭等脱身而至。魏王使人诘之曰：「亲握锐兵，何得不战？」曰：「惮大王神武，不敢当其锋。」曰：「何不早降？」曰：「盖缘王师不入封部，无门输款。」曰：「其初入蕃部，几许人同行？」曰：「万余口。」「今存者几何？」曰：「才及百数。」魏王曰：「汝可偿此万人之命。」遂尽斩之。蜀师不战坐取亡灭者，盖承休、韩昭之所致也，人多不知之。《王氏闻见录》（《广记》二四一）。</p></li>
<li><p><span id="唐轶三十七-王衍-18"></span>
蜀王衍俘系入秦，至剑阁，阅山水之美，诗云：「不缘朝阙去，好此结茅庐。」时人笑之。至咸阳，又作曲子云：「尽是一场赢得。」与夫无愁入井者，所校无多也。《北梦琐言》（《诗话总龟》前集二五）。又《类说》四三引。</p></li>
</ol>
</div>
<div id="王元膺" class="section level2">
<h2>
<span class="header-section-number">88.4</span> 王元膺<a class="anchor" aria-label="anchor" href="#%E7%8E%8B%E5%85%83%E8%86%BA"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十七-王元膺-1"></span>
梓潼县张蝁子神，乃五丁拔蛇之所也。或云嶲州张生所养之蛇，因而祠。时人谓为张蝁子。其神甚灵。伪蜀王建世子名元膺，聪明博达，骑射绝伦。牙齿常露，多以袖掩口，左右不敢仰视。蛇眼而黑色，凶恶鄙亵。通夜不寐。竟以作逆伏诛。就诛之夕，梓潼庙祝亟为蝁子所责，言：「我久在川，今始方归，何以致庙宇荒秽如是耶？」由是蜀人乃知元膺为庙蛇之精矣。《北梦琐言》（《广记》四五八）。</p></li>
<li><p><span id="唐轶三十七-王元膺-2"></span>
蜀王建之子元膺，尝射中钱的，翰林学士毛文锡作赋美之。元膺曰：「穷措大，长此神箭否？」《外史梼杌》（《类说》二七）。</p></li>
<li><p><span id="唐轶三十七-王元膺-3"></span>
见王建<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html#%E5%94%90%E8%BD%B6%E4%B8%89%E5%8D%81%E4%B8%83-%E7%8E%8B%E5%BB%BA-1">1</a>。</p></li>
</ol>
</div>
<div id="王宗寿" class="section level2">
<h2>
<span class="header-section-number">88.5</span> 王宗寿<a class="anchor" aria-label="anchor" href="#%E7%8E%8B%E5%AE%97%E5%AF%BF"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十七-王宗寿-1"></span>
嘉王宗寿者，王氏宗室中最为贤王。尝因重阳，衍召宗室及近臣宴于宣华苑，自旦至于继火，沈湎尤甚。宗寿因以社稷之事言之，涕泪交落，而佞臣潘在迎、顾在珣、韩昭等数辈以为嘉王酒悲，因为谐谑笑玩而罢。及蜀亡，宗寿至洛，表请以公礼葬衍，朝廷因追封衍为顺正公。出葬之日，宗寿步从之。寻为淄州刺史，复为青州节度使，以寿终。蜀之王公，亡国之后多所沦丧，而宗寿独保其终，以见上天福善之道。《五国故事》上。</p></li>
<li><p><span id="唐轶三十七-王宗寿-2"></span>
宗寿，建宗人之子，幼从征伐。警悟有机辩，好琴碁，篇什、方术，皆臻其妙。建入蜀，奏署懹节军使，以所部镇遏江原县。尝于许、汝间得一铁镜，晦不可鉴，屡令工人莹之，了无所睹。著巾奁中有日矣，至是，忽览之，光采焕发，因见市舍中一小儿青衣丱角独坐，宗寿异而使人召之，小儿曰：「何以知我至此？」宗寿以言怛之，不惧，因曰：「我与铁镜来耳。公不见还，神物终当化去。君以还我，他年当有报也。」宗寿出镜与之，乃长揖谢去。后宗寿得辟谷行气之术，或谓小儿传之。《九国志》六。</p></li>
</ol>
</div>
<div id="王宗裕" class="section level2">
<h2>
<span class="header-section-number">88.6</span> 王宗裕<a class="anchor" aria-label="anchor" href="#%E7%8E%8B%E5%AE%97%E8%A3%95"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十七-王宗裕-1"></span>
伪蜀王宗裕，建之宗属，善遁甲。从平东川，诸将争功，宗裕独立于枯松下，未尝自伐，人皆服其谦，谓汉有大树将军，号宗裕为「枯松太保」。《实宾录》一。《十国春秋》三八。</p></li>
<li><p><span id="唐轶三十七-王宗裕-2"></span>
永平初，建兴师取秦鳯州，再至緜谷，宗裕馈挽贡献，道路相望。建以其尽瘁，明年乃改东川为武德军，以宗裕为节度使。宗裕既秉旄钺，遂贪冒财货。以白金百两作铤，镌记年月，每五铤为一束，以生牛革裹之。子谏曰：「牛革著物坚靭，后难可开。」宗裕叱之曰：「何更开也！」罢归，衍慰谕久之。自谓功高，以征伐为己任。筑第蜀城中，颇侵损民舍。有酤者青阳家不徙去，宗裕遣人，以巨虺寘其舍中，复投以污秽，酤者将诉于建，宗裕惧而止。又于郊外开广林莽，坏掘邱墓，立亭榭，凿池沼，树花木，携妓纵酒为乐。一日方醉，坐轩槛中，见数人衣冠甚伟，谓宗裕曰：「与君幽显异路，何相陵太过？」因相顾大笑。宗裕亦笑，遽仆于地，寝疾，不数日卒。《九国志》六。</p></li>
</ol>
</div>
<div id="王宗涤" class="section level2">
<h2>
<span class="header-section-number">88.7</span> 王宗涤<a class="anchor" aria-label="anchor" href="#%E7%8E%8B%E5%AE%97%E6%B6%A4"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-王宗涤-1"></span>
见王建<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html#%E5%94%90%E8%BD%B6%E4%B8%89%E5%8D%81%E4%B8%83-%E7%8E%8B%E5%BB%BA-15">15</a>。</li>
</ol>
</div>
<div id="王宗翰" class="section level2">
<h2>
<span class="header-section-number">88.8</span> 王宗翰<a class="anchor" aria-label="anchor" href="#%E7%8E%8B%E5%AE%97%E7%BF%B0"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-王宗翰-1"></span>
通正初，授通义军节度使同平章事，守兴元尹，以杜尧嗣为之佐，令规正焉，宗翰于泉仓，置寨于捍龙山，与上清寨相接，分乡兵屯守。建略地秦陇，以宗翰为第一招讨使，拔大散关，取陈仓，耀兵三垒而还。宗翰所为不法，尧嗣多谏止之。及为招讨使，请尧嗣同行，至大散关，尧嗣复疾，请归府，乃自木皮店沿流而去。宗翰令以胶船载之，中流而溺。天汉元年，宗翰被病，若见尧嗣。既而堂宇藩溷，随其大小，皆尧嗣在焉，疾遂亟，数日卒。《九国志》六。</li>
</ol>
</div>
<div id="王宗弼" class="section level2">
<h2>
<span class="header-section-number">88.9</span> 王宗弼<a class="anchor" aria-label="anchor" href="#%E7%8E%8B%E5%AE%97%E5%BC%BC"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-王宗弼-1"></span>
〔王〕衍袭位，拜宫城内外都指挥使，判六军事，封齐王。衍将往秦州，宗弼曰：「唐兵压境，秦州未可去也。」又上表切谏，衍怒，掷之于地。衍次利州，唐师已入散关，陷凤州。衍遂遣三招讨屯三泉以拒唐师。未战，三招讨俱遁去，因令宗弼守緜谷，而诛三招讨。宗弼遂与三招讨同送款于魏王。乃还成都，斩宋光嗣等，函首送于魏王，迁衍及母妻于西宫。贵戚纳金宝进妓妾救死于宗弼者，不可胜计。微有絓误者，咸遭戮焉。尽辇内藏之宝货归于其家。魏王遣使征犒军钱数千万，宗弼辄靳之，魏王甚怒。及王师至，令其子承班赍衍玩用直百万献于魏王，并赂郭宗韬，请以己为西川节度使。魏王曰：「此我家之物也，焉用献来？」魏王入城，翌日，数其不忠之罪，并其子斩之于毬场。军士取其尸，脔而食之。先是，蜀有谣言曰：「我有一帖药，其名为阿魏，卖与十八子。」至是，宗弼背国归唐，果其验也。《九国志》六。《十国春秋》三九。</li>
</ol>
</div>
<div id="王宗黯" class="section level2">
<h2>
<span class="header-section-number">88.10</span> 王宗黯<a class="anchor" aria-label="anchor" href="#%E7%8E%8B%E5%AE%97%E9%BB%AF"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-王宗黯-1"></span>
伪蜀宁江节度使王宗黯生日，部下属县皆率醵财货，以为贺礼。巫山令裴垣以编户羁贫，独无庆献。宗黯大怒，召裴至，诬以他事，生沉滟滪堆水中。《北梦琐言》（《广记》一二四）。</li>
</ol>
</div>
<div id="许-存" class="section level2">
<h2>
<span class="header-section-number">88.11</span> 许　存<a class="anchor" aria-label="anchor" href="#%E8%AE%B8-%E5%AD%98"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十七-许存-1"></span>
见王超<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html#%E5%94%90%E8%BD%B6%E4%B8%89%E5%8D%81-%E7%8E%8B%E8%B6%85-1">1</a>。</p></li>
<li><p><span id="唐轶三十七-许存-2"></span>
见王建<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html#%E5%94%90%E8%BD%B6%E4%B8%89%E5%8D%81%E4%B8%83-%E7%8E%8B%E5%BB%BA-20">20</a>。</p></li>
<li><p><span id="唐轶三十七-许存-3"></span>
遂州巡属村民姓于号世尊者，与一女皆逆知人之吉凶，数州敬奉，舍财山积。錾凿崖壁，列为佛像，所费莫知纪极。节度许公存以其妖妄，召至府衙，俾其射复。不中，乃械而杀之，一无神变。于其所居得五色文麻𫄠，以牛载仅百驮，钱帛即可知也。每夜会，自作阿弥陀佛，宫殿池沼，一如西方。男女俱集，念佛而已。斯亦下愚之流，岂术神耶，将有物凭之耶？《北梦琐言》（《广记》二八九）。</p></li>
</ol>
</div>
<div id="王承杰" class="section level2">
<h2>
<span class="header-section-number">88.12</span> 王承杰<a class="anchor" aria-label="anchor" href="#%E7%8E%8B%E6%89%BF%E6%9D%B0"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-王承杰-1"></span>
蜀朝东川节度许存太师，有功勋臣也。其子承杰，即故黔使君禧实之子，随母嫁许。然其骄贵僭越，少有伦比。作都头，军籍只一百二十有七人，是音声伎术，出即同节使行李。凡从行之物，一切奢大，骑碧暖座，垂鱼纷错。每修书题，印章微有浸渍，即必改换，书吏苦之。流辈以为话端，皆推茂刺顾敻为首。许公他日有会，乃谓顾曰：「阁下何太谈谤！」顾乃分疏，因指同席数人为证。顾无以对，逡巡乃曰：「三哥不用草草，碧暖座为众所知，至于鱼袋上铸蓬莱山，非我唱扬。」席上愈笑，方知鱼袋更僭也。刺茂州，入蕃落，为蕃酋害之。《北梦琐言》一二。</li>
</ol>
</div>
<div id="王宗俦" class="section level2">
<h2>
<span class="header-section-number">88.13</span> 王宗俦<a class="anchor" aria-label="anchor" href="#%E7%8E%8B%E5%AE%97%E4%BF%A6"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-王宗俦-1"></span>
王蜀将王宗俦帅南梁日，聚粮屯师，日兴工役，凿山刊木，略不暂停，运粟泛舟，军人告倦。岷峨之人酷好释氏，军中皆右执凶器，左秉佛书，诵习之声，混于刁斗。时有健卒李延召，继年役于三泉黑水以来，采斫材木，力竭形枯，不任其事，遂设诈陈状云：「近者得见诸佛如来，乘舆跨象，出入岩崖之中，飞升松柏之上，如是之报甚频。某虽在戎门，早归释教，以其课诵至诚，是有如此感应。今乞蠲兵籍，截足事佛，俾将来希证无上之果。」宗俦判曰：「虽居兵籍，心在佛门。修心于行伍之间，达理于幻泡之外。归心而依佛氏，截足以事空王。壮哉貔貅，何太猛利！大愿难阻，真诚可嘉。准状付本军，除落名氏。仍差虞候，监截一足讫，送真元寺收管洒扫。」延召比欲矫妄免其役，及临断足时，则怖惧益切。于是迁延十余日，哀号宛转，避其锋釯。宗俦闻之，大笑而不罪焉。《玉堂闲话》（《广记》二三八）。</li>
</ol>
</div>
<div id="王宗瑶" class="section level2">
<h2>
<span class="header-section-number">88.14</span> 王宗瑶<a class="anchor" aria-label="anchor" href="#%E7%8E%8B%E5%AE%97%E7%91%B6"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-王宗瑶-1"></span>
昭宗幸石门，诏建赴难，以宗瑶为北路行营都指挥使，奏授嘉州刺史。天复中，授武信军节度使。建开国，加太子少傅，后封临淄郡王。建病，亟以宗瑶为金吾使，参预顾命。衍袭位，授太傅。尝自作高冢，遇暇则酣酒高歌于其中。无疾，忽一旦默坐而卒，年六十七。人以为知死。《九国志》六。</li>
</ol>
</div>
<div id="王宗信" class="section level2">
<h2>
<span class="header-section-number">88.15</span> 王宗信<a class="anchor" aria-label="anchor" href="#%E7%8E%8B%E5%AE%97%E4%BF%A1"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-王宗信-1"></span>
伪蜀王宗信镇凤州，有角觝人苏铎者，委之巡警，尝与宗信左右孙延膺不协。宗信因暇日登楼，望见苏铎，锦袍束带，似远行人之状，宗信讶之。铎本岐人也，延膺因赞曰：「苏铎虽受公蓄养，其如苞藏祸心，久欲逃去。」宗信大怒，立命擒至，先断舌脔肉，然后斩之。及延膺作逆，其被法之状，一如铎焉。《儆诫录》（《广记》一二四）。《十国春秋》三九。</li>
</ol>
</div>
<div id="王宗宪" class="section level2">
<h2>
<span class="header-section-number">88.16</span> 王宗宪<a class="anchor" aria-label="anchor" href="#%E7%8E%8B%E5%AE%97%E5%AE%AA"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-王宗宪-1"></span>
见刘隐辞<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html#%E5%94%90%E8%BD%B6%E4%B8%89%E5%8D%81%E4%B8%83-%E5%88%98%E9%9A%90%E8%BE%9E-1">1</a>。</li>
</ol>
</div>
<div id="王宗铢" class="section level2">
<h2>
<span class="header-section-number">88.17</span> 王宗铢<a class="anchor" aria-label="anchor" href="#%E7%8E%8B%E5%AE%97%E9%93%A2"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-王宗铢-1"></span>
蜀王宗铢责授雍州司户参军，问吏曰：「参军何官，衣何服？」吏曰：「下州判司绿衫槐笏而已。」宗铢大笑绝倒，曰：「头便斩去，吾何能作措大官耶！」《九国志》（《职官分纪》四一）。</li>
</ol>
</div>
<div id="王宗鉥" class="section level2">
<h2>
<span class="header-section-number">88.18</span> 王宗鉥<a class="anchor" aria-label="anchor" href="#%E7%8E%8B%E5%AE%97%E9%89%A5"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十七-王宗鉥-1"></span>
宗鉥，许昌人，本姓李，名武。父裕，为忠武军小校。鉥少无赖，善骑射。建募义兵迎驾，得宗鉥，以隶帐下。至岐山，屡有战功，署为队长，寻迁为裨将。以勇过人，号为「武子路」，遂为军中所推。建攻成都，一日，城内出数骑直抵七里桥，宗鉥因跃马夺关子门，蜀将宋行能策马援槊而至，将及，宗鉥佯坠马，夺槊以刺，行能径走入城，宗鉥逐之，至门而还。建慰劳久之，抚背曰：「吾得成都，当宥汝十死。」洎建开国，授晋州刺史。性轻率，好货，恃勇不法，未周岁，以讼免官，归成都。《九国志》六。</p></li>
<li><p><span id="唐轶三十七-王宗鉥-2"></span>
蜀王宗鉥：有海客鬻龙脑蜀中，贮以水精瓶，殿直李葩示之，海客邀善价，比数倍，葩造宗鉥，曰：「水精瓶，为尔取之。」翌日，至其所，令持锦衾至，若货者。宗鉥索衾与海客共观，叹其纤织，久之，因目从者挈瓶去。《九国志》（《古今合璧事类备要》外集六三）。　案：宗鉥，原作「宗铢」，据《外史梼杌》改。</p></li>
<li><p><span id="唐轶三十七-王宗鉥-3"></span>
王宗鉥为晋州刺史，有海客鬻龙脑，邀价倍常，宗鉥令持锦被送与客观之，因目从者挈其龙脑缾去。又令牙侩市二妓，年各十六，其直三十二缗。宗鉥纳之，呼一老婢，谓侩曰：「此年已五十，直五十千，偿二妓外，尚余十八千。」买布被褥一幅，重十斤，令于酒房取旧麻绳十五斤偿之，百姓相视而笑，宗鉥曰：「小民得五斤利便喜。」吏民列诉，谪维州司户。《外史梼杌》（《类说》二七）。</p></li>
</ol>
</div>
<div id="王承协" class="section level2">
<h2>
<span class="header-section-number">88.19</span> 王承协<a class="anchor" aria-label="anchor" href="#%E7%8E%8B%E6%89%BF%E5%8D%8F"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-王承协-1"></span>
伪王蜀有王氏子承协，幼承荫，有文武才，性聪明，通于音律。门下常养一术士，潜授战阵之法，人莫知之。术士缕弊衣，亦不受承协之资镪。承协后因蜀主讲武于星宿山下，忽于主前呈一铁鎗，重三十余斤，请试之。由是介马盘鎗，星飞电转，万人观之，咸服其神异。及入城，又请盘城门下铁关，五十余斤，两人舁致马上，当街驰之，亦如电闪。大赏之，擢为龙捷指挥使。其诸家兵法，三令五申，悬之口吻。以其年幼，终不付大兵柄。奇异之术，信而有之。《王氏见闻录》（《广记》八〇）。</li>
</ol>
</div>
<div id="韦-庄" class="section level2">
<h2>
<span class="header-section-number">88.20</span> 韦　庄<a class="anchor" aria-label="anchor" href="#%E9%9F%A6-%E5%BA%84"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十七-韦庄-1"></span>
韦庄幼时，常在华州下邽县侨居，多与邻巷诸儿会戏。及广明乱后，再经旧里，追思往事，但有遗踪，因赋诗以记之。又途次逢李氏诸昆季，亦尝赋感旧诗。《下邽》诗曰：「昔为童稚不知愁，竹马闲乘遶县游。曾为看花偷出郭，也因逃学暂登楼。招他邑客来还醉，才得先生去始休。今日故人无处问，夕阳衰草尽荒丘。」《又逢李氏弟兄》诗曰：「御沟西面朱门宅，记得当时好弟兄。晓傍柳阴骑竹马，夜隈灯影弄先生。巡街趂蝶衣裳破，上屋探雏手脚轻。今日相逢俱老大，忧家忧国尽公卿。」《广记》一七五。</p></li>
<li><p><span id="唐轶三十七-韦庄-2"></span>
蜀相韦庄应举时，遇黄寇犯阙，著《秦妇吟》一篇，内一联云：「内库烧为锦绣灰，天街踏尽公卿骨。」尔后公卿亦多垂讶，庄乃讳之。时人号秦妇吟秀才。他日撰家戒，内不许垂秦妇吟障子。以此止谤，亦无及也。《北梦琐言》六。《唐诗纪事》六八。《唐才子传》一〇。</p></li>
<li><p><span id="唐轶三十七-韦庄-3"></span>
见韦说<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html#%E5%94%90%E8%BD%B6%E4%B8%89%E5%8D%81%E4%BA%8C-%E9%9F%A6%E8%AF%B4-2">2</a>。</p></li>
<li><p><span id="唐轶三十七-韦庄-4"></span>
韦庄为西川管记，时王建聚兵甚众，供费尤多。会有一县宰托兹箕歛，为部民所讼，建以用兵岐陇，征督无常，乃复用之。公乃为建草牒词云：「正当雕瘵之秋，好安雕瘵；勿使疮痍之后，复作疮痍。」由是因之为口实。《纪异录》（《白孔六帖》二四、《类说》一二）。《唐诗纪事》六八。</p></li>
<li><p><span id="唐轶三十七-韦庄-5"></span>
见周雄<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html#%E5%94%90%E8%BD%B6%E4%B8%89%E5%8D%81%E4%B8%83-%E5%91%A8%E9%9B%84-1">1</a>。</p></li>
<li><p><span id="唐轶三十七-韦庄-6"></span>
韦庄以才名寓蜀，王建割据，遂羁留之。庄有宠人，资质艳丽，兼善词翰。建闻之，托以教内人为词，强庄夺去。庄追念悒怏，作《小重山》及《空相忆》云：「空相忆，无计得传消息。天上嫦娥人不识，寄书何处觅？新睡觉来无力，不忍把伊书迹。满院落花春寂寂，断肠芳草碧。」情意凄怨，人相传播，盛行于时。姬后传闻之，遂不食而卒。《古今词话》。《词统》（《五代诗话》四）。</p></li>
<li><p><span id="唐轶三十七-韦庄-7"></span>
《闲卧》诗云：「谁知闲卧意，非病亦非眠。」又「手从雕扇落，头任漉巾偏」。识者知其不祥。后诵子美诗：「白沙翠竹江村暮，相送柴门月色新。」吟讽不辍。是岁卒于花林坊，葬于白沙。《唐诗纪事》六八。</p></li>
<li><p><span id="唐轶三十七-韦庄-8"></span>
韦庄字端己，杜陵人也，官至平章事。性疏旷，不以小节自拘。唐干宁中，举进士第，有诗云：「大道不将炉冶去，有心重筑太平基。」时人以其有宰相器。李询为两川宣谕使，辟为判官。庄以中原多事，潜依王建，建奏为掌书记，寻为起居舍人。及建开国，委任于庄，制度号令，刑政礼乐，皆庄所定。当时以作字名于世，但今所见者少。观《借书》诸帖，有行书法，非潜心于古而一意文词翰墨间，未易至此也。今御府所藏行书三。《宣和书谱》一一。</p></li>
<li><p><span id="唐轶三十七-韦庄-9"></span>
韦庄颇读书，数米而炊，秤薪而爨，炙少一脔而觉之。一子八岁而卒，妻敛以时服，剥取，以故席裹尸，殡讫，擎其席而归。其忆念也，呜咽不自胜，惟悭吝耳。《朝野佥载》一。又《广记》一六五引。《唐才子传》一〇。　案：《朝野佥载》成书时间远早于韦庄生活时代，疑为另一人。今附于此。</p></li>
</ol>
</div>
<div id="冯-涓" class="section level2">
<h2>
<span class="header-section-number">88.21</span> 冯　涓<a class="anchor" aria-label="anchor" href="#%E5%86%AF-%E6%B6%93"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十七-冯涓-1"></span>
大中四年，进士冯涓登第，牓中文誉最高。是岁新罗国起楼，厚赍金帛，奏请撰记，时人荣之。初官京兆府参军，恩地即杜相审权也。杜有江西之拜，制书未行，先召长乐公密话，垂延辟之命，欲以南昌牋奏任之，戒令勿泄。长乐公拜谢，辞出宅，速鞭而归。于通衢遇友人郑实，见其喜形于色，驻马恳诘，长乐遽以恩地之辟告之。荥阳寻捧刺诣京兆门谒贺，具言得于冯先辈也。京兆嗟愤，而鄙其浅露。洎制下开幕，冯不预焉，心绪忧疑，莫知所以。廉车发日，自霸桥乘肩舆，门生咸在，长乐拜别，京兆公长揖冯曰：「勉旃！」由是嚣浮之誉徧于绅，竟不通显。中间又涉交通中贵，愈招清议。官止祠部郎中、眉州刺史。仕蜀，至御史大夫。《北梦琐言》三。又《广记》二六五引。《唐语林》七。《唐诗纪事》六六。陶本《说郛》四九引作《大中遗事》。《十国春秋》四〇。　案：《玉芝堂谈荟》七「冯涓」作「冯洎」，误。</p></li>
<li><p><span id="唐轶三十七-冯涓-2"></span>
冯涓，旧唐名士，雄才奥学，登进士第，履历已高。唐帝幸梁洋，涓扈跸焉，至汉中，诏除眉州刺史。赴任，至蜀阻兵，王氏强縻于幕中。性耿概不屈，恃才傲物，甚不洽于伪蜀主。知王氏有异图，辄不相许，或赠缯帛，必锁柜中，题云「贼物」。蜀主虽知，怜其文艺，每强容之。时或不可，数揖出院，欲挝杀之，略无惧色。后朱梁遣使致书于蜀，命诸从事韦庄辈具草呈之，皆不惬意。左右曰：「何妨命前察判为之？」蜀主又有惭色。梁使将复命，不获已，遂请复职，便亟修回复，涓一笔而成，大称旨，于是却复前欢。因召诸厅同宴，饮次，涓歛袵曰：「偶记一话，欲对大王说，可乎？」主许之。曰：涓少年多游谒诸侯，每行，即必广赍书策，驴亦驮之，马亦驮之。初戒途，驴咆哮跳踯，与马争路而先，莫之能制。行半日后，抵一坡，力疲足惫，遍体汗流，回顾马曰：「马兄马兄，吾去不得也，可为弟搭取书。」马兄诺之，遂并在马上。马却回顾谓驴曰：「驴弟，我为你有多少伎俩，毕竟还搭在老兄身上。」蜀主大笑。同幕皆遭凌虐。及伪蜀开国，终不肯居宰辅。《王氏见闻录》（《广记》二五七）。</p></li>
<li><p><span id="唐轶三十七-冯涓-3"></span>
见前蜀王建<a href="#">3</a>、<a href="#">12</a>。</p></li>
<li><p><span id="唐轶三十七-冯涓-4"></span>
见前蜀王建<a href="#">3</a>、<a href="#">12</a>。</p></li>
<li><p><span id="唐轶三十七-冯涓-5"></span>
前蜀冯大夫涓恃其学富，所为轻薄，然于清苦直谏，比讽箴规，章奏悉于教化。所著文章，迥超群品，诸儒称之为大手笔矣。王太祖问击棆之戏创自谁人，大夫对曰：「丘八所置。」上为大笑。又与相座王司空锴等小酌，巡故字令，锴举一字三呼，两物相似。锴令曰：「乐乐乐，冷淘似馎饦。」涓曰：「己已巳，驴粪似马屎。」合座大咍，涓独不笑，但仰视长啸而已。凡所举措讥诮，多如此焉。太祖为蜀王时，方搆大业，莫不赋舆增益，转运烦苛，百姓困穷，无敢言者。因太祖生辰，大夫独献一謌，先纪王功，后陈生聚。太祖曰：「如卿忠谠，寡人王业何忧！」遂赐黄金十斤，以旌礼谏，于是徭役稍减矣。议者以君臣道合，黎庶泰来，苟非明王，何以采纳。生日謌略云：「百姓富，军食足；百姓足，军民欢。争那生灵饥且寒，吾王有术应不难。但令一征一。自然百姓富于官。」大夫又著《檄龙文》、《天虫牓》、《崄竿歌》，无非比讽，为世所称。《鉴诫录》四。</p></li>
<li><p><span id="唐轶三十七-冯涓-6"></span>
前蜀王建不识文字，而好议下节。判官冯涓大夫好戏，时凤翔请判官结欢好，略同张郎中也。来晨宴接，王虑冯公先语而张子乘之，或致失机，乃令客将传达，且请缄默。坐既安，而宾主寂然，无敢发其语端者。冯公乃取盘中青梅，铿然一嚼之，四座流涎，因成大笑。《六帖补》一〇。又《天中记》五二引。</p></li>
<li><p><span id="唐轶三十七-冯涓-7"></span>
见贯休<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html#%E5%94%90%E8%BD%B6%E4%B8%89%E5%8D%81-%E8%B4%AF%E4%BC%91-3">3</a>。</p></li>
</ol>
</div>
<div id="晋-晖" class="section level2">
<h2>
<span class="header-section-number">88.22</span> 晋　晖<a class="anchor" aria-label="anchor" href="#%E6%99%8B-%E6%99%96"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十七-晋晖-1"></span>
见前蜀王建<a href="#">2</a>。</p></li>
<li><p><span id="唐轶三十七-晋晖-2"></span>
〔晋晖〕上表请老，日夕与亲友宴，谈噱为娱。尝自言曰：「吾生罹多难，学执干戈者，为求饱暖耳。今至此矣，复有何望！我尝拔王宗鲁于行陈，今致为将相，女复为王妃矣。」分封弘农郡王，卒，年七十九。《九国志》六。</p></li>
</ol>
</div>
<div id="张-格" class="section level2">
<h2>
<span class="header-section-number">88.23</span> 张　格<a class="anchor" aria-label="anchor" href="#%E5%BC%A0-%E6%A0%BC"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-张格-1"></span>
孟蜀后主凡命宰相，必征《感皇恩》二章为谢。有张格者拜相，其所献之曲，有「最好是，长街里，听喝相公来」之句，人传为笑。《杨文公谈苑》（《宋朝事实类苑》六六）。　案：「孟蜀」，为「王蜀」之误。</li>
</ol>
</div>
<div id="许-寂" class="section level2">
<h2>
<span class="header-section-number">88.24</span> 许　寂<a class="anchor" aria-label="anchor" href="#%E8%AE%B8-%E5%AF%82"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十七-许寂-1"></span>
蜀许寂少年栖四明山，学《易》于晋征君。一旦，有夫妇偕诣山居，携一壶酒。寂诘之，云：「今日离剡县。」寂曰：「道路甚遥，安得一日及此？」颇亦异之。然夫甚少，而妇容色过之，状貌毅然而寡默。其夕，以壶觞命许同酌。此丈夫出一拍板，徧以铜钉钉之，乃抗声高歌，悉是说劒之意。俄自臂间抽出两物，展而喝之，即两口劒，跃起，在寂头上盘旋交击，寂甚惊骇。寻而收匣之，饮毕就寝。迨晓，乃空榻也。至日中，复有一头陀僧来寻此夫妇，寂具道之。僧曰：「我亦其人也，道士能学之乎？」寂辞曰：「少尚玄学，不愿为此。」其僧傲然而笑，乃取寂浄水拭脚，徘徊间不见。尔后再于华阴遇之，始知其侠也。《北梦琐言》（《广记》一九六）。《九国志》（《白孔六帖》一三）。</p></li>
<li><p><span id="唐轶三十七-许寂-2"></span>
蜀相许寂，相王衍。衍终秦川。寂至洛，以尚书致政，葺园馆，引水为溪，架巨竹为桥。号「会龙桥」，谓竹可以化龙耳。《清异录》下。</p></li>
</ol>
</div>
<div id="庾传素" class="section level2">
<h2>
<span class="header-section-number">88.25</span> 庾传素<a class="anchor" aria-label="anchor" href="#%E5%BA%BE%E4%BC%A0%E7%B4%A0"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-庾传素-1"></span>
见毕𫍯6。</li>
</ol>
</div>
<div id="潘-炕" class="section level2">
<h2>
<span class="header-section-number">88.26</span> 潘　炕<a class="anchor" aria-label="anchor" href="#%E6%BD%98-%E7%82%95"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-潘炕-1"></span>
潘炕与弟峭同掌机衡，号大枢、小枢。炕嬖于美妾解愁，姓赵，母梦海棠花蘂而生，善为僧声，及工小诗。蜀王建至第见之，曰：「朕宫中无如此人。」意欲取之。炕曰：「臣下贱人，不敢以荐于君。」其实靳之。弟悄曰：「绿珠之祸，可不戒也！」炕曰：「人生贵于适意，岂能爱死而自不足于心耶！」《外史梼杌》（《类说》二七）。《十国春秋》四一。</li>
</ol>
</div>
<div id="潘在迎" class="section level2">
<h2>
<span class="header-section-number">88.27</span> 潘在迎<a class="anchor" aria-label="anchor" href="#%E6%BD%98%E5%9C%A8%E8%BF%8E"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-潘在迎-1"></span>
潘在迎，孟蜀时以财结权要，或戒之，乃曰：「非是求援，不欲其以冷语冰人耳。」《外史梼杌》（《类说》二七）。又《古今合璧事类备要》续集三八引。《九国志》六。　案：在迎，一作「在廷」。《类说》误作「柱迎」。</li>
</ol>
</div>
<div id="潘岏-郑顼" class="section level2">
<h2>
<span class="header-section-number">88.28</span> 潘岏　郑顼<a class="anchor" aria-label="anchor" href="#%E6%BD%98%E5%B2%8F-%E9%83%91%E9%A1%BC"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-潘岏-1"></span> <span id="唐轶三十七-郑顼-1"></span>
梁太祖初兼四镇，〔蜀〕先主遣押衙潘岏持聘。岏饮酒一石不乱，每攀䜩饮，礼容益庄，梁祖爱之。饮酣，梁祖曰：「押衙能饮一盘器物乎？」岏曰：「不敢。」乃簇在席器皿，次第注酌，岏并饮之。岏愈温克。梁祖谓其归馆多应倾泻困卧，俾人侦之，岏簪笋箨冠子，秤所得酒器，涤而藏之。他日，又遣押衙郑顼持聘。梁祖问以剑阁道路，顼极言危峻，梁祖曰：「贤主人可以过得？」顼对曰：「若不上闻，恐误令公军机。」梁祖大笑。此亦近代使令之美者也。《北梦琐言》一六。《十国春秋》四一。</li>
</ol>
</div>
<div id="宋光嗣" class="section level2">
<h2>
<span class="header-section-number">88.29</span> 宋光嗣<a class="anchor" aria-label="anchor" href="#%E5%AE%8B%E5%85%89%E5%97%A3"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十七-宋光嗣-1"></span>
王蜀宋开府光嗣侥忝枢衡，紊乱时政，所为妖媚，下笔纵横，凡断国章，多为戏判。用三军为儿戏，将万机为诡随，取笑四方，结怨上下，以至一身受戮，后主遭诛，良由君子退身，阉人执政者也。判行营将士申请裹粮云：「才请冬赐，又给行装。汉州咫尺，要甚裹粮？绵州物贱，直到益昌。」又判内庭求事人云：「觅事撮巅岰，勾当须教了。傥若有阙遗，禁君直到老。」又判导江县申状封皮上著状「上门府衙」：「敕加开府，不是门府。典押双眇，令佐单瞽。量事书罚，胜打十五。令佐盘庚，典押岁取。事了速归，用修廨宇。」又判小朝官郭延钧进识字女子云：「进来便是宫人，状内犹言女子。应见容止可观，遂令始制文字。更遣阿母教招，恨不太真相似。且图亲近官家，直向内廷求事。」又判神奇军背军官健李绍妻阿邓乞判改嫁：「淡红衫子赤辉辉，不抹燕脂不画眉。夫婿背军缘甚事，女人别嫁欲何为？孤儿携去君争忍，抵子归来我不知。若有支持且须守，口中争著两张匙？」又判简州刺史安太尉申院状希酒场云：「系州收搉，安胡安胡，空有髭须，所见不远，智解全愚。酒场是太后教令，问你还有耳孔也无？」又判内门捉得御厨杂使衙官偷肉云：「斤斤肉是官家物，饱祭喉咙更将出。不能为食斩君头，领送右巡枷见骨。」《鉴诫录》六。</p></li>
<li><p><span id="唐轶三十七-宋光嗣-2"></span>
见顾夐<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html#%E5%94%90%E8%BD%B6%E4%B8%89%E5%8D%81%E4%B8%83-%E9%A1%BE%E5%A4%90-2">2</a>。</p></li>
</ol>
</div>
<div id="韩-昭" class="section level2">
<h2>
<span class="header-section-number">88.30</span> 韩　昭<a class="anchor" aria-label="anchor" href="#%E9%9F%A9-%E6%98%AD"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十七-韩昭-1"></span>
韩昭仕王氏至礼部尚书、文思殿大学士。粗有文章，至于琴棋书算射法，悉皆涉猎，以此承恩于后主。时有朝士李台瑕曰：「韩八座事艺如拆袜线，无一条长。」时人韪之。《北梦琐言》五。又《广记》二五七引。《南部新书》癸。《十国春秋》四六。</p></li>
<li><p><span id="唐轶三十七-韩昭-2"></span>
以韩昭为吏部侍郎，判三铨。昭受赂徇私，选人诣鼓院诉之，又嘲曰：「嘉眉邛蜀，侍郎骨肉；导江青城，侍郎亲情；果阆二州，侍郎自留；巴蓬集壁，侍郎不惜。」衍召而问之，昭曰：「此皆太后太妃国舅之亲，非臣之亲。」衍默然。昭字德华，长安人。衍北巡，以为文思殿学士、京城留守。判官李台瑕云：「韩公凡事，如僧剃发，无有寸长。」昭以便佞，恩倾一时。出入宫掖。太妃爱其美风姿，而专有辟阳之宠。唐兵入蜀，王宗弼与之有隙，先捕而杀，枭其首金马坊，百姓皆溺之。《蜀梼杌》上。</p></li>
<li><p><span id="唐轶三十七-韩昭-3"></span>
见王衍<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html#%E5%94%90%E8%BD%B6%E4%B8%89%E5%8D%81%E4%B8%83-%E7%8E%8B%E8%A1%8D-17">17</a>。</p></li>
</ol>
</div>
<div id="王承休" class="section level2">
<h2>
<span class="header-section-number">88.31</span> 王承休<a class="anchor" aria-label="anchor" href="#%E7%8E%8B%E6%89%BF%E4%BC%91"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-王承休-1"></span>
见王衍<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html#%E5%94%90%E8%BD%B6%E4%B8%89%E5%8D%81%E4%B8%83-%E7%8E%8B%E8%A1%8D-17">17</a>。</li>
</ol>
</div>
<div id="唐-峰" class="section level2">
<h2>
<span class="header-section-number">88.32</span> 唐　峰<a class="anchor" aria-label="anchor" href="#%E5%94%90-%E5%B3%B0"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-唐峰-1"></span>
唐峰，亦阆州人，有坟茔在茂贤草市。峰因负贩，与一术人偕行。经其先茔，术士曰：「此坟茔子孙合至公相。」峰谓曰：「此即家坟陇也。」士曰：「若是君家，恐不胜福也。子孙合为贼盗，皆不令终。」峰志之。尔后遭遇蜀先主开国，峰亦典郡，其二子道、袭官皆至节将。三人典郡，竟如术士之言。何其验也。《北梦琐言》一二。《十国春秋》四六。</li>
</ol>
</div>
<div id="唐道袭" class="section level2">
<h2>
<span class="header-section-number">88.33</span> 唐道袭<a class="anchor" aria-label="anchor" href="#%E5%94%90%E9%81%93%E8%A2%AD"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-唐道袭-1"></span>
见王建<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html#%E5%94%90%E8%BD%B6%E4%B8%89%E5%8D%81%E4%B8%83-%E7%8E%8B%E5%BB%BA-23">23</a>。</li>
</ol>
</div>
<div id="安重霸" class="section level2">
<h2>
<span class="header-section-number">88.34</span> 安重霸<a class="anchor" aria-label="anchor" href="#%E5%AE%89%E9%87%8D%E9%9C%B8"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-安重霸-1"></span>
蜀简州刺史安重霸黩货无厌。部民有油客子者，姓邓，能棋，其力粗赡。安辄召与对敌，只令立侍，每落一子，俾其退立于西北牗下，俟我算路，然后进之。终日不下十数子而已。邓生倦立且饥，殆不可堪。次日又召，或有讽邓生曰：「此侯好赂，本不为棋。何不献效而自求退？」邓生然之，以中金十铤获免。良可笑也。《北梦琐言》一。又《广记》二四三引。《十国春秋》四六。</li>
</ol>
</div>
<div id="安道进" class="section level2">
<h2>
<span class="header-section-number">88.35</span> 安道进<a class="anchor" aria-label="anchor" href="#%E5%AE%89%E9%81%93%E8%BF%9B"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-安道进-1"></span>
有安道进者，即故云州帅重霸季弟，河东人也。性凶险。庄宗潜龙时，为小校，常佩剑列于翊衞。忽一日拔而玩之，谓人曰：「此剑也，可以刜钟切玉，孰敢当吾录铓？」旁有一人曰：「此又是何利器？妄此夸谭。假使吾引颈承之，安能快断乎？」道进曰：「真能引颈乎？」此人以为戏言，乃引颈而前，遂一挥而断。旁人皆惊散。道进携剑，日夜南驰，投于梁主。梁主壮之，俾隶淮之镇戍。有掌庾吏，进谓曰：「古人谓洞其七札为能。吾之铦镞，可彻其十札矣。尔辈安知之？」吏轻之曰：「使我开襟俟之，能彻吾腹乎？」安曰：「试敢开襟否？」吏即开其襟，道进一发而殪之，利镞迳过，植于墙上。安蓄一犬一婢，遂掣而南奔。昼则从于芦荻中，夜则望星斗而窜。又时看眼中神光，光多处为利方，光少处为不利。既能伏气，遂绝粒，经时抵江湖间。左挈婢，右携犬，而辙浮渡，殊无所损。淮帅得之，擢为裨将，赐与甚丰。时兄重霸事蜀，亦为列校，闻弟在吴，乃告王。蜀主王嘉其意，发一介以请之。迨至蜀，亦为主将。后领兵戍于天水营长道县，重霸为招讨马步使，驻于秦亭县。民有爱子，托之于安，命之曰厅子。道进适往户外，厅子偶经行于寝之前，安疑之，大怒，遂腰斩而投于井。其家号诉于霸，传送招讨使王公，至于南梁。王公不忍加害，表救活之。及憾其元昆，又欲害其家族，兄家闲卜户防之。蜀破，道进东归，明宗补为诸州马步军都指挥使。后有过，鞭背卒。《玉堂闲话》（《广记》二六九）。　案：安道进，或作「安重进」。</li>
</ol>
</div>
<div id="萧怀武" class="section level2">
<h2>
<span class="header-section-number">88.36</span> 萧怀武<a class="anchor" aria-label="anchor" href="#%E8%90%A7%E6%80%80%E6%AD%A6"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十七-萧怀武-1"></span>
伪蜀有寻事团，亦曰中团，小院使萧怀武主之，盖军巡之职也。怀武自所团捕捉贼盗年多，官位甚隆，积金巨万，第宅亚于王侯。声色妓乐，为一时之冠。所管中团百余人，每人各养私名十余辈，或聚或散，人莫能别，呼之曰「狗」。至于深坊僻巷，马医酒保，乞丐佣作，及贩卖童儿辈，并是其狗。民间有偶语者，官中罔不知。又有散在州郡及勋贵家，当庖看厩，御车执乐者，皆是其狗。公私动静，无不立达于怀武。是以人怀恐惧，常疑其肘臂腹心，皆是其狗也。怀武杀人不知其数。蜀破之初，有与己不相协，及积金藏镪之夫，日夜捕逐入院，尽杀之。冤枉之声，闻于街巷。后郭崇韬入蜀，人有告怀武欲谋变者，一家百余口，无少长戮于市。《王氏见闻》（《广记》一二六）。《折狱龟鉴》一。《十国春秋》四三。</p></li>
<li><p><span id="唐轶三十七-萧怀武-2"></span>
见刘巨容<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html#%E5%94%90%E8%BD%B6%E4%BA%8C%E5%8D%81%E4%B8%83-%E5%88%98%E5%B7%A8%E5%AE%B9-1">1</a>　。</p></li>
</ol>
</div>
<div id="蒲禹卿" class="section level2">
<h2>
<span class="header-section-number">88.37</span> 蒲禹卿<a class="anchor" aria-label="anchor" href="#%E8%92%B2%E7%A6%B9%E5%8D%BF"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十七-蒲禹卿-1"></span>
王蜀咸康年，后主将幸天水，群臣列疏恳谏，上意不从。前秦州节度掌书记蒲禹卿独上一表云：「秦皇之銮驾不回，炀帝之龙舟不返。」至今传为忠臣。及后主降唐，至雍州受死。亡蜀宰臣王锴等乞后主骸骨归葬蜀山，其表云：「生为万乘之君，死在匹夫之手。」蒲君随例赴洛，亦在长安，痛后主遭诛，朝廷失信，于驿门大恸，仍书五十六字而归。雍守捕之，蒲已还蜀矣。诗曰：「我王衔璧远称臣，何事全家并杀身。汉舍子婴名尚在，魏封刘禅事犹新。非干大国浑无识，都是中原未有人。独向长安尽惆怅，力微何路报君亲。」《鉴诫录》七。</p></li>
<li><p><span id="唐轶三十七-蒲禹卿-2"></span>
见王衍<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html#%E5%94%90%E8%BD%B6%E4%B8%89%E5%8D%81%E4%B8%83-%E7%8E%8B%E8%A1%8D-18">18</a>。</p></li>
</ol>
</div>
<div id="张-云" class="section level2">
<h2>
<span class="header-section-number">88.38</span> 张　云<a class="anchor" aria-label="anchor" href="#%E5%BC%A0-%E4%BA%91"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十七-张云-1"></span>
〔干德五年〕十月，彗星见，长丈余，在井鬼之次。司天言：恐国家有大灾，宜修德以禳之。诏于玉局建置道塲，以答天变。右补阙张云上疏言：「此是百姓怨气上彻于天，成此彗星。彗者，除旧布新之义。此乃亡国之兆，岂祈禳之可弭！」衍怒，流于黎州。云，唐安人，立朝蹇谔，自比朱云，权幸多嫉之。宣徽使景润澄尝谓曰：「昔朱云请斩马剑，以腰斩张禹；今上方只有杀鸡刀，卿欲用乎？」云曰：「鸡刀虽小，亦可斩群狗。」润澄憾之。至是，奏云谤国，遂有黎州之贬。云多病，行至临邛卒。《蜀梼杌》上。《十国春秋》四三。</p></li>
<li><p><span id="唐轶三十七-张云-2"></span>
张云性多大言，常曰：「吾不幸生三子，一学孙吴用兵，一学韩愈为小文，一学杜甫吟小诗，诚家门不幸所致。」《外史梼杌》（《类说》二七）。</p></li>
</ol>
</div>
<div id="刘-赞-1" class="section level2">
<h2>
<span class="header-section-number">88.39</span> 刘　赞<a class="anchor" aria-label="anchor" href="#%E5%88%98-%E8%B5%9E-1"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十七-刘赞-1"></span>
五代刘赞，文思迟，乃祷乾象，乞文才，一夕梦吞小金龟，自后大有文思。孟氏朝为学士，有《玉堂集》。一日吐金龟投水中，不久卒。《牧竖闲谈》（《锦绣万花谷》前集二〇）。《十国春秋》四三。</p></li>
<li><p><span id="唐轶三十七-刘赞-2"></span>
蜀主王衍奢纵，嘉州司马刘赞献《后主三阁图》，并作歌以讽。《续世说》三。《十国春秋》四三。</p></li>
</ol>
</div>
<div id="林-屖" class="section level2">
<h2>
<span class="header-section-number">88.40</span> 林　屖<a class="anchor" aria-label="anchor" href="#%E6%9E%97-%E5%B1%96"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-林屖-1"></span>
见王衍<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html#%E5%94%90%E8%BD%B6%E4%B8%89%E5%8D%81%E4%B8%83-%E7%8E%8B%E8%A1%8D-11">11</a>。</li>
</ol>
</div>
<div id="许宗裔" class="section level2">
<h2>
<span class="header-section-number">88.41</span> 许宗裔<a class="anchor" aria-label="anchor" href="#%E8%AE%B8%E5%AE%97%E8%A3%94"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-许宗裔-1"></span>
王蜀时，其下将帅鲜不好货，有〔许〕宗裔者，分符仗节，独守廉隅。尝典剑州，民有致寇者，灯下识认暴客，迨晓告巡捕吏，掩而获之，所收赃惟丝钩䌷线。赃主言是本物，其囚不禁拷捶，遂伏其罪，乃送州。宗裔引虑缧囚，诉丝钩䌷线乃是家物，与被盗主递相辞说。宗裔促命取囚家缲车，又各责䌷线卷时心有何物，一云杏梜，一云瓦子，因令相对开䌷线，见杏梜，与囚款同。仍以丝钩安于上，量大小，亦是囚家本物。即被劫主伏妄认之罪，巡捕吏伏拷决之辜。指顾之间，乃雪冤枉。《疑狱集》三。《北梦琐言》（《广记》一七二）。《折狱龟鉴》二。　案：宗裔，《广记》、《折狱龟鉴》作「许宗裔」。</li>
</ol>
</div>
<div id="周彦章" class="section level2">
<h2>
<span class="header-section-number">88.42</span> 周彦章<a class="anchor" aria-label="anchor" href="#%E5%91%A8%E5%BD%A6%E7%AB%A0"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-周彦章-1"></span>
周彦章本姓王，以军功为金吾衞使。后主采选宫妓，王有女甚美，因命内人欲选入宫，王乃按剑曰：「某是先皇令与周氏作义男，本姓王，为众所闻也，岂有王氏女而事王氏乎？」因召左右小军将无妇者，以女衣襟结之，便为夫妻。尔后国变，王乃领兵于大安楼前，胁后主诛君侧韩昭等，即其事也。《北梦琐言》二〇。《十国春秋》四三。</li>
</ol>
</div>
<div id="顾-夐" class="section level2">
<h2>
<span class="header-section-number">88.43</span> 顾　夐<a class="anchor" aria-label="anchor" href="#%E9%A1%BE-%E5%A4%90"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十七-顾夐-1"></span>
五代蜀王先主起自利阆，亲骑军皆拳勇之士。四百人分为十国，皆执紫旗。此徒各有曹号，顾夐者将之，亦尝典郡，多杂谈谑。造武举牓，曰：大顺二年，兵部侍郎李咤咤下进士及第三十三人，状元张大剑，马癞子第二，魏憨第三，姜癞子第四，张打胸第五，张少剑第六，青蒿羹第七云。《实宾录》六。　案：此条当本《北梦琐言》，今本佚去，《广记》二五二引有残文。</p></li>
<li><p><span id="唐轶三十七-顾夐-2"></span>
王蜀光天元年，太祖寝疾经旬，文州进白鹰，茂州贡白兔。群臣议曰：「圣上本命是兔，鹰兔至，甚相刑。贡二禽，非以为瑞。退鹰留兔，帝疾必痊。」𠡠命不从，是岁晏驾。又通正年，有大秃鹙鸟飏于摩诃池上，顾太尉夐时为小臣，直于内庭，遂潜吟二十八字咏之。近臣与顾有隙者上闻，诏顾责之，将行黜辱，顾亦善对，上遂舍之。至光天元年帝崩，乃秃鹙之征也。诗曰：「昔日曾看瑞应图，万般祥异不如无。摩诃池上分明见，子细看来是那胡。」又有杨秘书义方者，执性强良，所为狂简，亦西南少俊之士也。曾以笔砚见用于宋枢密光嗣，因题九头鸟。宋疑杨见咏，遂奏谴沈黎。至咸康元年，后主失位，宋亦遭诛，乃九头鸟之应也。诗曰：「三百禽中尔最灵，就中恶尔九头名。数年云外藏凶影，此夜天边发差声。好惜羽毛还鬼窟，莫留灾害与苍生。况当社稷延洪日，不合鸣时莫乱鸣。」《鉴诫录》六。《群居解颐》（张本《说郛》三三、陶本《说郛》二四）。</p></li>
</ol>
</div>
<div id="宋光浦" class="section level2">
<h2>
<span class="header-section-number">88.44</span> 宋光浦<a class="anchor" aria-label="anchor" href="#%E5%AE%8B%E5%85%89%E6%B5%A6"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-宋光浦-1"></span>
见王衍<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html#%E5%94%90%E8%BD%B6%E4%B8%89%E5%8D%81%E4%B8%83-%E7%8E%8B%E8%A1%8D-6">6</a>。</li>
</ol>
</div>
<div id="庾传昌" class="section level2">
<h2>
<span class="header-section-number">88.45</span> 庾传昌<a class="anchor" aria-label="anchor" href="#%E5%BA%BE%E4%BC%A0%E6%98%8C"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-庾传昌-1"></span>
蜀中庾传昌舍人，始为永和府判官。文才敏赡，伤于冗杂。因候相国张公，有故未及见，庾怒而归，草一启事，仅数千字，授于谒者，拂袖而去。他日，张相谓朝士曰：「庾舍人见示长牋，不可多得。虽然，曾闻其草角觝牒词，动乃数幅。」讥其无简当体要之用也。《北梦琐言》七。《十国春秋》四四。</li>
</ol>
</div>
<div id="刘隐辞" class="section level2">
<h2>
<span class="header-section-number">88.46</span> 刘隐辞<a class="anchor" aria-label="anchor" href="#%E5%88%98%E9%9A%90%E8%BE%9E"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-刘隐辞-1"></span>
前蜀许太尉宗宪镇宁江日，刘员外隐辞为节度掌书记。许公发迹军戎，所为吾我，不思为理，但务诛求，刘数谏，许不存宾客之礼，对将吏咄责之。刘求退职，许又不从。刘遂咏白盐山、滟滪堆刺之。许闻而愤怒，忽一日于江干饮酣，仰视白盐，斜睨滟滪，曰：「刚有破措大，欲于此死。」遂令壮士拽刘离席，囚缚于砂石上，烈日晒之，护军宾幕将校恳救，悉遭凌骂，顾谓左右曰：「候吾饮散，投入水中。」刘厉声曰：「昔鹦鹉洲致溺祢处士，今滟滪堆欲害刘隐辞，某虽不及祢衡，足下争同黄祖？岂有不存夫子，涂炭贤良？但得留名，死亦宜矣！」元戎闻之，怒意渐解，及同幕再谏，良久舍之。来日军府弥缝，请许召刘惭谢，刘虑遭毒手，托疾而归。议者以刘不择主而事，因多言而失，强捋虎须，几不脱虎口耳。咏白盐山诗曰：「占断瞿唐一峡烟，危峰迥出众峰前。都缘顽硬揎浮世，著莫峥嵘倚半天。有树只知栖鸟雀，无云不易驻神仙。假饶屼高千丈，争及平平数亩田。」咏滟滪堆云：「滟滪崔嵬百万秋，年年出没几时休。未容寸土生纤艸，能向当江覆巨舟。无事便腾千尺浪，与人长作一堆愁。都缘不似磻溪石，难使渔翁下钓钩。」《鉴诫录》五。《十国春秋》四二。</li>
</ol>
</div>
<div id="杨义方" class="section level2">
<h2>
<span class="header-section-number">88.47</span> 杨义方<a class="anchor" aria-label="anchor" href="#%E6%9D%A8%E4%B9%89%E6%96%B9"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-杨义方-1"></span>
见顾夐<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html#%E5%94%90%E8%BD%B6%E4%B8%89%E5%8D%81%E4%B8%83-%E9%A1%BE%E5%A4%90-2">2</a>。</li>
</ol>
</div>
<div id="李仁表" class="section level2">
<h2>
<span class="header-section-number">88.48</span> 李仁表<a class="anchor" aria-label="anchor" href="#%E6%9D%8E%E4%BB%81%E8%A1%A8"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-李仁表-1"></span>
王蜀刑部侍郎李仁表寓居许州，将入贡于春官。时薛能尚书为镇，先缮所业诗五十篇以为贽。濡翰成轴，于小亭凭几阅之。未三五首，有戴胜自簷飞入，立于案几之上，驯狎良久，伸颈亸翼而舞，向人若将语。久之，又转又舞。如是者三，超然飞去。心异之，不以告人。翌日投诗，薛大加礼待。居数日，以其子妻之。《录异记》（《广记》四六三）。《南部新书》庚。《十国春秋》四二。</li>
</ol>
</div>
<div id="仲庭预" class="section level2">
<h2>
<span class="header-section-number">88.49</span> 仲庭预<a class="anchor" aria-label="anchor" href="#%E4%BB%B2%E5%BA%AD%E9%A2%84"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-仲庭预-1"></span>
旧蜀嘉王召一经业孝廉仲庭预，令教授诸子。庭预虽通坟典，常厄饥寒，至门下，亦未甚礼。时方凝寒，正以旧火炉送学院，庭预方独坐太息，以筯拨灰，俄灰中得一双金火筯，遽求谒见王。王曰：「贫穷之士见吾，必有所求。」命告庭预曰：「见为制衣。」庭预白曰：「非斯意。」嘉王素乐神僊，多采方术，恐其别有所长，勉强而见。庭预遽出金火筯，陈其本末。王曰：「吾家失此物已十年，吾子得之，还以相示，真有古人之风。」赠钱十万，衣一袭，米麦三十石，竟以宾介相遇，礼待甚厚，荐授荣州录事参军。《玉溪编事》（《广记》一六五）。《十国春秋》四二。</li>
</ol>
</div>
<div id="牛希济" class="section level2">
<h2>
<span class="header-section-number">88.50</span> 牛希济<a class="anchor" aria-label="anchor" href="#%E7%89%9B%E5%B8%8C%E6%B5%8E"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十七-牛希济-1"></span>
蜀御史中丞牛希济，文学繁赡，超于时辈。自云：「早年未出学院，以词科可以俯拾，或梦一人介金，曰：『郎君分无科名，四十五已上，方有官禄。』觉而异之。旋遇丧乱，流寓于蜀，依季父也。大阮即给事中峤也。仍以气直嗜酒，为季父所责，旅寄巴南。旋聆开国，不预劝进，又以时辈所排，十年不调。为先主所知，召对，除起居郎，累加至宪长。是知向者之梦，何其神也！」《北梦琐言》（《广记》一五八）。</p></li>
<li><p><span id="唐轶三十七-牛希济-2"></span>
天成初，明宗临朝，宣亡蜀旧宰臣王锴、张格、庾传素、许寂、御史中丞牛希济等，各赐一韵，试《蜀主降臣唐》诗，限五十六字。成，王锴等皆讽蜀主僭号，荒婬失国，独牛希济得川字，所赋诗意但述数尽，不谤君亲。明宗览诗曰：「如牛希济才思敏捷，不伤两国，迥存忠孝者罕矣！」当日有雍州亚事之拜。至今京洛无不称之。诗曰：「满城文物欲朝天，不觉隣师犯塞烟。唐主再悬新日月，蜀王还却旧山川。非干将相扶持拙，自是吾君数尽年。古往今来亦如此，几曾欢笑几潸然。」《鉴诫录》七。《诗话总龟》前集二四。《溪诗话》二。《十国春秋》四四。</p></li>
</ol>
</div>
<div id="李珣-尹鹗" class="section level2">
<h2>
<span class="header-section-number">88.51</span> 李珣　尹鹗<a class="anchor" aria-label="anchor" href="#%E6%9D%8E%E7%8F%A3-%E5%B0%B9%E9%B9%97"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-李珣-1"></span> <span id="唐轶三十七-尹鹗-1"></span>
宾贡李珣，字德润，本蜀中土生波斯也。少小苦心，屡称宾贡，所吟诗句，往往动人。尹校书鹗者，锦城烟月之士，与李生常为善友，遽因戏遇嘲之，李生文章扫地而尽。诗曰：「异域从来不乱常，李波斯强学文章。假饶折得东堂桂，胡臭薰来也不香。」《鉴诫录》四。</li>
</ol>
</div>
<div id="杨-玢" class="section level2">
<h2>
<span class="header-section-number">88.52</span> 杨　玢<a class="anchor" aria-label="anchor" href="#%E6%9D%A8-%E7%8E%A2"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十七-杨玢-1"></span>
杨玢，靖恭虞卿之曾孙也。仕伪蜀王建至显官，随王衍归后唐。以老，得工部尚书致仕，归长安。旧居多为邻里侵占，子弟欲诣府诉其事，以状白玢，玢批纸尾云：「四邻侵我我从伊，毕竟须思未有时。试上含元殿基望，秋风禾黍正离离。」子弟不敢复言。《谈苑》（《诗话总龟》前集一）。又《类说》五三、《厚德录》二引。《宋朝事实类苑》三六。　案：杨玢，《类说》误作杨玠。</p></li>
<li><p><span id="唐轶三十七-杨玢-2"></span>
杨玢，靖恭诸杨也。还政天子，婆娑田里，自以多言数穷，不如守中，著《守中论》。《清异录》下。</p></li>
</ol>
</div>
<div id="常重胤" class="section level2">
<h2>
<span class="header-section-number">88.53</span> 常重胤<a class="anchor" aria-label="anchor" href="#%E5%B8%B8%E9%87%8D%E8%83%A4"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-常重胤-1"></span>
常重胤者，粲之子也。僖宗皇帝幸蜀，回銮之日，蜀民奏请留写御容于大圣慈寺。其时随驾写貌待诏，尽皆操笔，不体天颜，府主陈太师敬瑄遂表进重胤，御容一写而成，内外官属，无不叹骇，谓为僧繇之后身矣。宣令中和院上壁，及写随驾文武臣僚真。……寻授驾前翰林待诏，赐绯鱼袋。自驾归京，韦相国昭度授西川节制，陈太师与监护田军容令孜拒命据城，王蜀先主时为行军司马，重围三年，陈太师、田军容以城降。既克下，王蜀先主拜僖宗御容，于时绘壁百僚咸在，唯不见陈太师、田军容真，因问二公何无写貌，寺僧对云：「拒扞王师，近方涂抹。」先主曰：「某岂与丹青为参商？」遽命重写。常待诏曰：「不必援毫。」乃挼皂荚水洗之，而风姿宛然，先主嘉赏，赐以金帛。常公自言：「我画屋烂梁摧之外，雨淋水洗，终无剥落者矣。」众叹所谓前无去者，后无继者。伪通王宗裕性多猜忌，或于媵嬖意欲写貌，恶人久见，谓常待诏曰：「颇不孰视审观可乎？」常公但诺之。王曰：「夫人至矣。」立斯须而退。翌日想貌，姿容短长，无遗毫发。其敏妙皆此类也。玉局寺写王蜀先主为使相日真容，后移在龙兴观天宝院筹昌殿上；大圣慈寺兴善院泗州和尚真、华亭张居士真、宝历寺托塔天王、宁蜀寺都官土地，并重胤笔，现存。《益州名画录》上。《图画见闻志》五。</li>
</ol>
</div>
<div id="滕昌祐" class="section level2">
<h2>
<span class="header-section-number">88.54</span> 滕昌祐<a class="anchor" aria-label="anchor" href="#%E6%BB%95%E6%98%8C%E7%A5%90"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-滕昌祐-1"></span>
滕昌祐，字胜华，先本吴人。随僖宗入蜀，以文学从事。唯昌祐不婚不仕，书画是好，情性高洁，不肯趋时。常于所居树竹石杞菊，种名花异草木，以资其画，殁时年齿八十有五。初攻画无师，唯写生物，以似为功而已。有《虫鱼图》、《蝉蝶图》、《生菜图》、《折枝花图》、《折枝果子图》、《杂竹样》、《造夹纻果子》，随类傅色，并拟诸生。攻书，时呼「滕书」。今大圣慈寺、文殊阁、普贤阁、萧相院、方丈院、多利心院、药师院天花瑞像数额，并昌祐笔也。其画蝉蝶草虫，谓之点画，盖唐时陆杲、刘襃之类也；其画折枝花，下笔轻利，用色鲜妍，盖唐时边鸾之类也。《益州名画录》下。《宣和画谱》一六。</li>
</ol>
</div>
<div id="杜子瓌" class="section level2">
<h2>
<span class="header-section-number">88.55</span> 杜子瓌<a class="anchor" aria-label="anchor" href="#%E6%9D%9C%E5%AD%90%E7%93%8C"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-杜子瓌-1"></span>
杜子瓌，华阴人也。精意道释，因画圆光，自谓得意，非丹青家所及。每诧于流辈曰：「我作圆光时，心游海上，遯想日出扶桑，沧沧凉凉，其状若此。故脱略笔墨，使妍淡无迹，宜他人所不能到也。」论者以为信然。子瓌研吮丹粉，尤得其术，故彩绘特异。今御府所藏十有六。《宣和画谱》三。《益州名画录》中。</li>
</ol>
</div>
<div id="房从真" class="section level2">
<h2>
<span class="header-section-number">88.56</span> 房从真<a class="anchor" aria-label="anchor" href="#%E6%88%BF%E4%BB%8E%E7%9C%9F"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-房从真-1"></span>
房从真，成都人。工画人物蕃马。事王蜀先主，为翰林待诏。尝于蜀宫版障上画诸葛武侯引兵渡泸水，人马执戴，生动如神。蜀主每行至彼，驻而不进，怡然叹曰：「壮哉甲马！」兼善拨笔鬼神，亦多寺壁。有《宁王射猎》、《陈登斫鲙》、《常建冒雪入京》等图传于世。《图画见闻志》二。《十国春秋》四四。</li>
</ol>
</div>
<div id="高道兴" class="section level2">
<h2>
<span class="header-section-number">88.57</span> 高道兴<a class="anchor" aria-label="anchor" href="#%E9%AB%98%E9%81%93%E5%85%B4"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十七-高道兴-1"></span>
高道兴者，成都人也。攻杂画，触类皆长，尤善佛像高僧。光化中，昭宗勅许王蜀先主置生祠，命道兴与赵德齐同手画西平王仪仗，车辂旌旗、礼服法物，朝真殿上，皇姑帝戚、后妃女乐百堵以来，授翰林待诏，赐紫金鱼袋。及先主殂逝，再命道兴与德齐画陵庙鬼神、人马兵甲、公王仪仗、宫寝嫔御一百余堵。今大慈寺中两廊下高僧六十余躯，华严阁东畔丈六天花瑞像，并现存。《益州名画录》上。</p></li>
<li><p><span id="唐轶三十七-高道兴-2"></span>
高道兴，成都人。事王蜀，为内图画库使。工佛道杂画，用笔神速，触类皆精。蜀之寺观，尤多墙壁。时谚云：「高君坠笔亦成画。」《图画见闻志》二。《十国春秋》四四。</p></li>
</ol>
</div>
<div id="李夫人" class="section level2">
<h2>
<span class="header-section-number">88.58</span> 李夫人<a class="anchor" aria-label="anchor" href="#%E6%9D%8E%E5%A4%AB%E4%BA%BA"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-李夫人-1"></span>
李夫人，西蜀名家，未详世胄。善属文，尤工书画。郭崇韬伐蜀得之。夫人以崇韬武弁，常郁悒不乐，月夕独坐南轩，竹影婆娑可喜，即起挥毫濡墨，模写窗纸上。明日视之，生意具足。或云：自是人间往往效之，遂有墨竹。《图绘宝鉴》二。《十国春秋》四五。</li>
</ol>
</div>
<div id="黄崇嘏" class="section level2">
<h2>
<span class="header-section-number">88.59</span> 黄崇嘏<a class="anchor" aria-label="anchor" href="#%E9%BB%84%E5%B4%87%E5%98%8F"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-黄崇嘏-1"></span>
王蜀有伪相周庠者，初在邛南幕中，留司府事。时临邛县送失火人黄崇嘏，才下狱，便贡诗一章曰：「偶离幽隐住临邛，行止坚贞比涧松。何事政清如水镜，绊他野鹤向深笼。」周览诗，遂召见，称乡贡进士，年三十许，祗对详敏，即命释放。后数日，献謌，周极奇之，召于学院与诸生姪相伴，善棋琴，妙书画。翌日。荐摄府司户参军，颇有三语之称，胥吏畏伏，案牍丽明。周既重其英聪，又美其风彩，在任将逾一载，遂欲以女妻之。崇嘏又袖封状谢，仍贡诗一篇曰：「一辞拾翠碧江涯，贫守蓬茅但赋诗。自服蓝衫居扳椽，永抛鸾镜画蛾眉。立身卓尔青松操，挺志铿然白璧姿。幕府若容为坦腹，愿天速变作男儿。」周览诗，惊骇不已，遂召见诘问，乃黄使君之女，幼失覆荫，唯与老嬭同居，元未从人。周益仰贞洁，郡内咸皆叹异。旋乞罢，归临邛之旧隐，竟莫知存亡焉。《玉溪编事》（《广记》三六七）。《十国春秋》四五。</li>
</ol>
</div>
<div id="海-印" class="section level2">
<h2>
<span class="header-section-number">88.60</span> 海　印<a class="anchor" aria-label="anchor" href="#%E6%B5%B7-%E5%8D%B0"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-海印-1"></span>
见薛涛<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html#%E5%94%90%E8%BD%B6%E4%BA%8C%E5%8D%81-%E8%96%9B%E6%B6%9B-2">2</a>。</li>
</ol>
</div>
<div id="杜光庭" class="section level2">
<h2>
<span class="header-section-number">88.61</span> 杜光庭<a class="anchor" aria-label="anchor" href="#%E6%9D%9C%E5%85%89%E5%BA%AD"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十七-杜光庭-1"></span>
道士杜光庭，字宾圣，道号东瀛子，括苍人也。授传真大师、特进、检校太傅、太子宾客、兼崇文馆大学士、行尚书户部侍郎、广成先生、上柱国、蔡国公。光庭初意喜读经史，工词章翰墨之学。懿宗设万言科选士，光庭试其艺，不中，乃弃儒衣冠入道，游意澹漠。著道家书，颇研极至理，至条列科教，自汉张道陵暨陆修靖撰集已来，始末备尽于今，羽流咸宗之。僖宗临御，光庭始充麟德殿文章应制。一时流辈，为之敛袵，皆曰：学海千寻，辞林万叶，扶宗立教，海内一人而已。尝撰《混元图》、《纪圣赋》、《广圣义》、《历帝纪》暨歌诗杂文仅百余卷，喜自录所为诗文，而字皆楷书，人争得之。故其书因诗文而有传，要是得烟霞气味。虽不可以拟伦羲、献，而迈往绝人，亦非世俗所能到也。光庭尝一日忽谓门人曰：「青城方创真宫，工未毕。上帝命余作岷峨主司，恐不久于人间世。」他日因复谓：「真宫成矣。」遂披法服，与门弟子别而卒。异哉，信人材不特人间少，天上亦少。昔李贺以天上玉楼成，贺作记而去，其类是矣。今御府所藏正书一。《宣和书谱》五。</p></li>
<li><p><span id="唐轶三十七-杜光庭-2"></span>
杜光庭，长安人，应九经举不第。时长安有潘尊师者，道术甚高，僖宗所重。光庭素所希慕，数游其门。当僖宗之幸蜀也，观蜀中道门牢落，思得名士以主张之。驾回，诏潘尊师使于两街，求其可者。尊师奏曰：「臣观两街之众，道听涂说、一时之俊即有之，至于掌教之士，恐未合应圣旨。臣于科场中识九经杜光庭，其人性简而气清，量宽而识远，且困于风尘，思欲脱屣名利久矣。以臣愚思之，非光庭不可。」僖宗召而问之，一见大悦，遂令披戴，仍赐紫衣，号曰「广成先生」。即日驰驿遣之。及王建据蜀，待之愈厚，又号为「天师」。光庭尝以《道》、《德》二经注者虽多，皆未能演畅其旨，因著《广成义》八十卷，他术称是，识者多之。《五代史补》一。</p></li>
<li><p><span id="唐轶三十七-杜光庭-3"></span>
蜀先主开建初，赐道士杜光庭为广德先生、户部侍郎、蔡国公。时蜀难方平，犹恶盗贼，犯者赃无多少，皆斩。是岁蜀饥，有三盗糠者，止得数斗，引至庭覆谳。会光庭方论道于广殿，视三囚，殆亦恻隐，谓杜曰：「兹事如何？」亦冀其一言见救，而杜卒无一语，但唯唯而已。势不得已，遂斩之。杜归旧宫道院，三无首者立于旁，哭诉曰：「公杀我也。蜀主问公，意欲见救，忍不以一言活我。今冥路无归，将其奈何？」杜悔责惭痛，辟谷一年，修九幽脱厄科仪以拔之。其魂岁余方去。光庭，越州人，博学有文章。在唐为麟德殿供奉，有经纶才，唐室欲相之。《湘山野录》下。</p></li>
<li><p><span id="唐轶三十七-杜光庭-4"></span>
〔王〕衍受道箓于苑中，以杜光庭为传真天师、崇真馆大学士。光庭字宾圣，京兆杜陵人，寓居处州。方干见之，谓曰：「此宗庙中宝玉大圭也。」与郑云叟应百篇举，不中，入天台为道士。僖宗召见，赐紫衣，出入禁中。上表乞游成都，隐青城山白云溪。卒于蜀，年八十五，颜貌如生，众以为尸解。《蜀梼杌》上。</p></li>
<li><p><span id="唐轶三十七-杜光庭-5"></span>
王蜀广德杜先生光庭，学海千浔，词林万叶，凡所著述，与乐天齐肩。僖宗朝，与华山郑征君云叟同应百篇，两战不胜，遂各挂羽服。郑则后唐三诏不起，杜则王蜀九命不从，可谓高尚隐逸之士也。《鉴诫录》五。</p></li>
<li><p><span id="唐轶三十七-杜光庭-6"></span>
见贯休<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html#%E5%94%90%E8%BD%B6%E4%B8%89%E5%8D%81-%E8%B4%AF%E4%BC%91-7">7</a>。</p></li>
<li><p><span id="唐轶三十七-杜光庭-7"></span>
天师杜光庭骄龙杖，红如猩血，重若玉石，似非藤竹所为，相传是仙人留赐。《清异录》下。《十国春秋》四七。</p></li>
</ol>
</div>
<div id="赵温圭" class="section level2">
<h2>
<span class="header-section-number">88.62</span> 赵温圭<a class="anchor" aria-label="anchor" href="#%E8%B5%B5%E6%B8%A9%E5%9C%AD"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-赵温圭-1"></span>
伪蜀有赵温圭，善袁许术，占人灾祥，无不神中，蜀谓之赵圣人。武将王晖事蜀先主，累有军功，为性凶猂。至后主时，为一二贵人挤抑，久沈下位，王深衔之。尝一日于朝门逢赵公，见之惊愕，乃屏人告之曰：「今日见君面有杀气，怀兵刃，欲行阴谋。但君将来当为三任郡守，一任节制，自是晚达，不宜害人，以取殃祸。」王大骇，乃于怀中探一匕首掷于地，泣而言曰：「今日比欲刺杀此子，便自引决，不期逢君为开释，请从此而止。」勤勤拜谢而退。王寻为郡，迁秦州节度。蜀亡，老于咸阳。宰相范质亲见王，话其事。《玉堂闲话》（《广记》八〇）。《十国春秋》四五。</li>
</ol>
</div>
<div id="杜-何" class="section level2">
<h2>
<span class="header-section-number">88.63</span> 杜　何<a class="anchor" aria-label="anchor" href="#%E6%9D%9C-%E4%BD%95"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-杜何-1"></span>
杜何博士，相国驸马悰之子。仕蜀至五转，无它才俊，止以贵公子享俸禄而已。耻其官卑，诣执政陈启，自述门阀，其末云：「昔年入贡，仕在花树韦吏部先德之前；即韦庄相也。今日通班，在新津冯长官小男之后。」即少常锐也。执政愍而慰之。《北梦琐言》二〇。《十国春秋》四二。</li>
</ol>
</div>
<div id="韦巽-周仁矩" class="section level2">
<h2>
<span class="header-section-number">88.64</span> 韦巽　周仁矩<a class="anchor" aria-label="anchor" href="#%E9%9F%A6%E5%B7%BD-%E5%91%A8%E4%BB%81%E7%9F%A9"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-韦巽-1"></span> <span id="唐轶三十七-周仁矩-1"></span>
韦巽，太尉昭度之子也。尪懦蒙钝，率由婢妪。仕蜀，先主以其事旧，优容之，以至卿监。或为同列所讥云：「三公门前出死狗。」巽曰：「死狗门前出三公。」又能酬酢也。周仁矩者，即蜀相庠之子，为驸马都尉，有才藻而庸劣。国亡后，与贫丐者为伍，俾一人先道爵里于市肆酒坊之间，人有哀者。日获三二百钱，与其徒饮噉而已。成都人皆嗟叹之。《北梦琐言》二〇。又《广记》二六二引。《十国春秋》四〇、四二。</li>
</ol>
</div>
<div id="韦承臯" class="section level2">
<h2>
<span class="header-section-number">88.65</span> 韦承臯<a class="anchor" aria-label="anchor" href="#%E9%9F%A6%E6%89%BF%E8%87%AF"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-韦承臯-1"></span>
韦承臯者，伪蜀时将校也。有待诏僧名行真，居蜀州长平山，尝于本州龙兴寺搆木塔，凡十三级，费钱银万计。寻为天火所焚，第三次营搆，方能就，人谓其有黄白之术也。及承臯典眉州，召行真至郡。郡有卢敬芝司马者，以殖货为业，承臯尝谓之曰：「某顷军中，与行真同火幕，遇一韦处士，授以作金术。适来鄙夫老矣，故召行真，同修旧药。药成，当得分惠。谓吾子罢商贾之业可乎？」卢敬诺。药垂成，韦牧坐罪贬茂州参军。临行，卢送至蟇颐津，韦牧沈药鼎于江中，谓卢生曰：「吾罪矣。先是授术韦处士者，吾害之而灭口，今日之事，药成而祸及，其有神理乎！」蜀国更变，以拒魏王之师，诛死。《北梦琐言》（《广记》一二四）。</li>
</ol>
</div>
<div id="赵雄武" class="section level2">
<h2>
<span class="header-section-number">88.66</span> 赵雄武<a class="anchor" aria-label="anchor" href="#%E8%B5%B5%E9%9B%84%E6%AD%A6"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-赵雄武-1"></span>
王蜀时，有赵雄武者，众号「赵大饼」，累典名郡，为一时之富豪。严洁奉身，精于饮馔，居常不使膳夫。六局之中，各有二婢执役，当厨者十五余辈，皆着窄袖鲜洁衣装。事一餐，邀一客，必水陆俱备，虽王侯之家不得相倣焉。有能造大饼，每三斗面擀一枚，大于数间屋。或大内宴聚，或豪家有广筵，多于众宾内献一枚，裁剖用之，皆有余矣。虽亲密懿分，莫知擀造之法。以此得「大饼」之号。《北梦琐言》（《广记》二三四）。《十国春秋》四二。</li>
</ol>
</div>
<div id="杨-会" class="section level2">
<h2>
<span class="header-section-number">88.67</span> 杨　会<a class="anchor" aria-label="anchor" href="#%E6%9D%A8-%E4%BC%9A"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-杨会-1"></span>
见毕𫍯5。</li>
</ol>
</div>
<div id="周-雄" class="section level2">
<h2>
<span class="header-section-number">88.68</span> 周　雄<a class="anchor" aria-label="anchor" href="#%E5%91%A8-%E9%9B%84"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-周雄-1"></span>
唐大顺、景福已后，蜀路剑、利之间，白衞岭石筒溪虎暴尤甚，号税人场。商旅结伴而行，军人带甲列队而过，亦遭攫搏。时递铺卒有周雄者，膂力心胆有异于常，日夜行役，不肯规避，仍持托杈利剑，前后于税人场连毙数虎，行旅赖之。西川书记韦庄作长语以赏之，蜀帅补军职以壮之。《北梦琐言》（《广记》四三二）。</li>
</ol>
</div>
<div id="姜-志" class="section level2">
<h2>
<span class="header-section-number">88.69</span> 姜　志<a class="anchor" aria-label="anchor" href="#%E5%A7%9C-%E5%BF%97"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-姜志-1"></span>
姜志，许昌人，自小乱离，失其父母。尔后仕蜀，至武信军节度使。先是厩中圉人姜春者，事之多年，频罹鞭扑。一旦，告老于国夫人，请免马厩之役，而丐食于道路。夫人愍之，诘其乡贯姻亲，兼云有一子，随军入川，莫知存亡。其小字身上记验，一一述之，果志之父也。洎父子相认，悲号殒绝。志乃授父杖，俾笞其背，以偿昔日所误之事，举国嗟叹之。此事川蜀皆知。《北梦琐言》二〇。《十国春秋》四二。</li>
</ol>
</div>
<div id="朱-显" class="section level2">
<h2>
<span class="header-section-number">88.70</span> 朱　显<a class="anchor" aria-label="anchor" href="#%E6%9C%B1-%E6%98%BE"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-朱显-1"></span>
射洪簿朱显，顷欲婚郫县令杜集女，甄定后，值前蜀选入宫中。后咸康归命，显作掾彭州，散求婚媾，得王氏之孙，亦宫中旧人。朱因与话：「昔欲婚杜氏，尝记得有通婚回书云：『但惭南阮之贫，曷称东床之美。』」王氏孙乃长叹曰：「某即杜氏，王氏冒称。自宫中出后，无所托，遂得王氏收某。」朱显悲喜，夫妻情义转重也。《玉溪编事》（《广记》一六〇）。</li>
</ol>
</div>
<div id="段义宗" class="section level2">
<h2>
<span class="header-section-number">88.71</span> 段义宗<a class="anchor" aria-label="anchor" href="#%E6%AE%B5%E4%B9%89%E5%AE%97"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十七-段义宗-1"></span>
南蛮所都之地号曰长和国，呼宰相为布燮。王蜀后主干德中，南蛮选布燮段义宗、判官赞衞姚岑等为使入蜀。义宗不欲朝拜，遂秃削为僧，号曰大长和国左街崇圣寺赐紫沙门银钵。既而届蜀，群臣议奏，僧有胡法，宜令礼拜，义宗于是失节焉。至于谈论，敷奏道理，一歌一咏，捷应如流。有题大慈寺芍药云：「浮花不与众花同，为感高僧护法功。繁影夜铺方丈月，异香朝散讲筵风。寻真自得心源静，观色非贪眼界空。好是芳馨堪供养，天教生在释门中。」又题三学院经楼云：「鹫岭鸡园不可俦，叨倍龙象喜登游。玉排复道珊瑚殿，金错危栏翡翠楼。尚欲归心求四谛，敢辞旋绕满三周。羲和鞭挞金乌疾，俗网无由肯驻留。」又题曰：「当今积善竞修崇，七宝庄严作梵宫。佛日明时齐舜日，皇风清处接慈风。一乘妙理应难测，万劫良缘岂易穷。共恨尘劳非法侣，掉鞭归去夕阳中。」又题判官赞衞，有《听歌妓洞云謌》，略云：「嵇叔夜，嵇叔夜，鼓琴饮酒无闲暇。若使当时闻此歌，抛掷广陵浑不藉。刘伯伦，刘伯伦，虚生浪死过青春。一饮一硕独自醉，无人为尔下梁尘。」又《思乡》云：「虏北行人绝，云南信未还。庭前花不扫，门外柳谁攀？坐久消银烛，愁多减玉颜。悬心秋夜月，万里照关山。」似此制作，实为高手。义宗生居蛮貊，蔑有汉朝，前蜀号大汉国。章表□□，颇生轻易。国师常莹、辩广、光业等酬酢偈句皆失机宜。□□□还遇鸩而卒。议者以南康王韦皋于沈黎大兴黉序，□□□□遂至夷乱华风，交流异域。自有唐，蛮子朝觐罕有。□□□□□俗之间无不缮写《洞云謌》行者也。《鉴诫录》六。</li>
</ol>
</div>
</div>
  <div class="chapter-nav">
<div class="prev"><a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html"><span class="header-section-number">87</span> 唐人轶事汇编卷三十六</a></div>
<div class="next"><a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html"><span class="header-section-number">89</span> 唐人轶事汇编卷三十八</a></div>
</div></main><div class="col-md-3 col-lg-2 d-none d-md-block sidebar sidebar-chapter">
    <nav id="toc" data-toggle="toc" aria-label="On this page"><h2>On this page</h2>
      <ul class="nav navbar-nav">
<li><a class="nav-link" href="#%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83"><span class="header-section-number">88</span> 唐人轶事汇编卷三十七</a></li>
<li><a class="nav-link" href="#%E7%8E%8B-%E5%BB%BA-1"><span class="header-section-number">88.1</span> 王　建</a></li>
<li><a class="nav-link" href="#%E5%BE%90-%E5%A6%83"><span class="header-section-number">88.2</span> 徐　妃</a></li>
<li><a class="nav-link" href="#%E7%8E%8B-%E8%A1%8D"><span class="header-section-number">88.3</span> 王　衍</a></li>
<li><a class="nav-link" href="#%E7%8E%8B%E5%85%83%E8%86%BA"><span class="header-section-number">88.4</span> 王元膺</a></li>
<li><a class="nav-link" href="#%E7%8E%8B%E5%AE%97%E5%AF%BF"><span class="header-section-number">88.5</span> 王宗寿</a></li>
<li><a class="nav-link" href="#%E7%8E%8B%E5%AE%97%E8%A3%95"><span class="header-section-number">88.6</span> 王宗裕</a></li>
<li><a class="nav-link" href="#%E7%8E%8B%E5%AE%97%E6%B6%A4"><span class="header-section-number">88.7</span> 王宗涤</a></li>
<li><a class="nav-link" href="#%E7%8E%8B%E5%AE%97%E7%BF%B0"><span class="header-section-number">88.8</span> 王宗翰</a></li>
<li><a class="nav-link" href="#%E7%8E%8B%E5%AE%97%E5%BC%BC"><span class="header-section-number">88.9</span> 王宗弼</a></li>
<li><a class="nav-link" href="#%E7%8E%8B%E5%AE%97%E9%BB%AF"><span class="header-section-number">88.10</span> 王宗黯</a></li>
<li><a class="nav-link" href="#%E8%AE%B8-%E5%AD%98"><span class="header-section-number">88.11</span> 许　存</a></li>
<li><a class="nav-link" href="#%E7%8E%8B%E6%89%BF%E6%9D%B0"><span class="header-section-number">88.12</span> 王承杰</a></li>
<li><a class="nav-link" href="#%E7%8E%8B%E5%AE%97%E4%BF%A6"><span class="header-section-number">88.13</span> 王宗俦</a></li>
<li><a class="nav-link" href="#%E7%8E%8B%E5%AE%97%E7%91%B6"><span class="header-section-number">88.14</span> 王宗瑶</a></li>
<li><a class="nav-link" href="#%E7%8E%8B%E5%AE%97%E4%BF%A1"><span class="header-section-number">88.15</span> 王宗信</a></li>
<li><a class="nav-link" href="#%E7%8E%8B%E5%AE%97%E5%AE%AA"><span class="header-section-number">88.16</span> 王宗宪</a></li>
<li><a class="nav-link" href="#%E7%8E%8B%E5%AE%97%E9%93%A2"><span class="header-section-number">88.17</span> 王宗铢</a></li>
<li><a class="nav-link" href="#%E7%8E%8B%E5%AE%97%E9%89%A5"><span class="header-section-number">88.18</span> 王宗鉥</a></li>
<li><a class="nav-link" href="#%E7%8E%8B%E6%89%BF%E5%8D%8F"><span class="header-section-number">88.19</span> 王承协</a></li>
<li><a class="nav-link" href="#%E9%9F%A6-%E5%BA%84"><span class="header-section-number">88.20</span> 韦　庄</a></li>
<li><a class="nav-link" href="#%E5%86%AF-%E6%B6%93"><span class="header-section-number">88.21</span> 冯　涓</a></li>
<li><a class="nav-link" href="#%E6%99%8B-%E6%99%96"><span class="header-section-number">88.22</span> 晋　晖</a></li>
<li><a class="nav-link" href="#%E5%BC%A0-%E6%A0%BC"><span class="header-section-number">88.23</span> 张　格</a></li>
<li><a class="nav-link" href="#%E8%AE%B8-%E5%AF%82"><span class="header-section-number">88.24</span> 许　寂</a></li>
<li><a class="nav-link" href="#%E5%BA%BE%E4%BC%A0%E7%B4%A0"><span class="header-section-number">88.25</span> 庾传素</a></li>
<li><a class="nav-link" href="#%E6%BD%98-%E7%82%95"><span class="header-section-number">88.26</span> 潘　炕</a></li>
<li><a class="nav-link" href="#%E6%BD%98%E5%9C%A8%E8%BF%8E"><span class="header-section-number">88.27</span> 潘在迎</a></li>
<li><a class="nav-link" href="#%E6%BD%98%E5%B2%8F-%E9%83%91%E9%A1%BC"><span class="header-section-number">88.28</span> 潘岏　郑顼</a></li>
<li><a class="nav-link" href="#%E5%AE%8B%E5%85%89%E5%97%A3"><span class="header-section-number">88.29</span> 宋光嗣</a></li>
<li><a class="nav-link" href="#%E9%9F%A9-%E6%98%AD"><span class="header-section-number">88.30</span> 韩　昭</a></li>
<li><a class="nav-link" href="#%E7%8E%8B%E6%89%BF%E4%BC%91"><span class="header-section-number">88.31</span> 王承休</a></li>
<li><a class="nav-link" href="#%E5%94%90-%E5%B3%B0"><span class="header-section-number">88.32</span> 唐　峰</a></li>
<li><a class="nav-link" href="#%E5%94%90%E9%81%93%E8%A2%AD"><span class="header-section-number">88.33</span> 唐道袭</a></li>
<li><a class="nav-link" href="#%E5%AE%89%E9%87%8D%E9%9C%B8"><span class="header-section-number">88.34</span> 安重霸</a></li>
<li><a class="nav-link" href="#%E5%AE%89%E9%81%93%E8%BF%9B"><span class="header-section-number">88.35</span> 安道进</a></li>
<li><a class="nav-link" href="#%E8%90%A7%E6%80%80%E6%AD%A6"><span class="header-section-number">88.36</span> 萧怀武</a></li>
<li><a class="nav-link" href="#%E8%92%B2%E7%A6%B9%E5%8D%BF"><span class="header-section-number">88.37</span> 蒲禹卿</a></li>
<li><a class="nav-link" href="#%E5%BC%A0-%E4%BA%91"><span class="header-section-number">88.38</span> 张　云</a></li>
<li><a class="nav-link" href="#%E5%88%98-%E8%B5%9E-1"><span class="header-section-number">88.39</span> 刘　赞</a></li>
<li><a class="nav-link" href="#%E6%9E%97-%E5%B1%96"><span class="header-section-number">88.40</span> 林　屖</a></li>
<li><a class="nav-link" href="#%E8%AE%B8%E5%AE%97%E8%A3%94"><span class="header-section-number">88.41</span> 许宗裔</a></li>
<li><a class="nav-link" href="#%E5%91%A8%E5%BD%A6%E7%AB%A0"><span class="header-section-number">88.42</span> 周彦章</a></li>
<li><a class="nav-link" href="#%E9%A1%BE-%E5%A4%90"><span class="header-section-number">88.43</span> 顾　夐</a></li>
<li><a class="nav-link" href="#%E5%AE%8B%E5%85%89%E6%B5%A6"><span class="header-section-number">88.44</span> 宋光浦</a></li>
<li><a class="nav-link" href="#%E5%BA%BE%E4%BC%A0%E6%98%8C"><span class="header-section-number">88.45</span> 庾传昌</a></li>
<li><a class="nav-link" href="#%E5%88%98%E9%9A%90%E8%BE%9E"><span class="header-section-number">88.46</span> 刘隐辞</a></li>
<li><a class="nav-link" href="#%E6%9D%A8%E4%B9%89%E6%96%B9"><span class="header-section-number">88.47</span> 杨义方</a></li>
<li><a class="nav-link" href="#%E6%9D%8E%E4%BB%81%E8%A1%A8"><span class="header-section-number">88.48</span> 李仁表</a></li>
<li><a class="nav-link" href="#%E4%BB%B2%E5%BA%AD%E9%A2%84"><span class="header-section-number">88.49</span> 仲庭预</a></li>
<li><a class="nav-link" href="#%E7%89%9B%E5%B8%8C%E6%B5%8E"><span class="header-section-number">88.50</span> 牛希济</a></li>
<li><a class="nav-link" href="#%E6%9D%8E%E7%8F%A3-%E5%B0%B9%E9%B9%97"><span class="header-section-number">88.51</span> 李珣　尹鹗</a></li>
<li><a class="nav-link" href="#%E6%9D%A8-%E7%8E%A2"><span class="header-section-number">88.52</span> 杨　玢</a></li>
<li><a class="nav-link" href="#%E5%B8%B8%E9%87%8D%E8%83%A4"><span class="header-section-number">88.53</span> 常重胤</a></li>
<li><a class="nav-link" href="#%E6%BB%95%E6%98%8C%E7%A5%90"><span class="header-section-number">88.54</span> 滕昌祐</a></li>
<li><a class="nav-link" href="#%E6%9D%9C%E5%AD%90%E7%93%8C"><span class="header-section-number">88.55</span> 杜子瓌</a></li>
<li><a class="nav-link" href="#%E6%88%BF%E4%BB%8E%E7%9C%9F"><span class="header-section-number">88.56</span> 房从真</a></li>
<li><a class="nav-link" href="#%E9%AB%98%E9%81%93%E5%85%B4"><span class="header-section-number">88.57</span> 高道兴</a></li>
<li><a class="nav-link" href="#%E6%9D%8E%E5%A4%AB%E4%BA%BA"><span class="header-section-number">88.58</span> 李夫人</a></li>
<li><a class="nav-link" href="#%E9%BB%84%E5%B4%87%E5%98%8F"><span class="header-section-number">88.59</span> 黄崇嘏</a></li>
<li><a class="nav-link" href="#%E6%B5%B7-%E5%8D%B0"><span class="header-section-number">88.60</span> 海　印</a></li>
<li><a class="nav-link" href="#%E6%9D%9C%E5%85%89%E5%BA%AD"><span class="header-section-number">88.61</span> 杜光庭</a></li>
<li><a class="nav-link" href="#%E8%B5%B5%E6%B8%A9%E5%9C%AD"><span class="header-section-number">88.62</span> 赵温圭</a></li>
<li><a class="nav-link" href="#%E6%9D%9C-%E4%BD%95"><span class="header-section-number">88.63</span> 杜　何</a></li>
<li><a class="nav-link" href="#%E9%9F%A6%E5%B7%BD-%E5%91%A8%E4%BB%81%E7%9F%A9"><span class="header-section-number">88.64</span> 韦巽　周仁矩</a></li>
<li><a class="nav-link" href="#%E9%9F%A6%E6%89%BF%E8%87%AF"><span class="header-section-number">88.65</span> 韦承臯</a></li>
<li><a class="nav-link" href="#%E8%B5%B5%E9%9B%84%E6%AD%A6"><span class="header-section-number">88.66</span> 赵雄武</a></li>
<li><a class="nav-link" href="#%E6%9D%A8-%E4%BC%9A"><span class="header-section-number">88.67</span> 杨　会</a></li>
<li><a class="nav-link" href="#%E5%91%A8-%E9%9B%84"><span class="header-section-number">88.68</span> 周　雄</a></li>
<li><a class="nav-link" href="#%E5%A7%9C-%E5%BF%97"><span class="header-section-number">88.69</span> 姜　志</a></li>
<li><a class="nav-link" href="#%E6%9C%B1-%E6%98%BE"><span class="header-section-number">88.70</span> 朱　显</a></li>
<li><a class="nav-link" href="#%E6%AE%B5%E4%B9%89%E5%AE%97"><span class="header-section-number">88.71</span> 段义宗</a></li>
</ul>

      <div class="book-extra">
        <ul class="list-unstyled">
          
        </ul>
</div>
    </nav>
</div>

</div>
</div> <!-- .container -->

<footer class="bg-primary text-light mt-5"><div class="container"><div class="row">

  <div class="col-12 col-md-6 mt-3">
    <p>"<strong>历史上的一些人</strong>" was written by 林峰. It was last built on 2022-06-04.</p>
  </div>

  <div class="col-12 col-md-6 mt-3">
    <p>This book was built by the <a class="text-light" href="https://bookdown.org">bookdown</a> R package.</p>
  </div>

</div></div>
</footer>
</body>
</html>
