<!DOCTYPE html>
<html lang="en">
<head>
<meta http-equiv="Content-Type" content="text/html; charset=UTF-8">
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>75 唐人轶事汇编卷二十四 | 历史上的一些人</title>
<meta name="author" content="林峰">
<meta name="description" content="75.1 白敏中  见裴度3。...">
<meta name="generator" content="bookdown 0.26 with bs4_book()">
<meta property="og:title" content="75 唐人轶事汇编卷二十四 | 历史上的一些人">
<meta property="og:type" content="book">
<meta property="og:image" content="/images/cover_sheep_thinker.jpeg">
<meta property="og:description" content="75.1 白敏中  见裴度3。...">
<meta name="twitter:card" content="summary">
<meta name="twitter:title" content="75 唐人轶事汇编卷二十四 | 历史上的一些人">
<meta name="twitter:description" content="75.1 白敏中  见裴度3。...">
<meta name="twitter:image" content="/images/cover_sheep_thinker.jpeg">
<!-- JS --><script src="https://cdnjs.cloudflare.com/ajax/libs/clipboard.js/2.0.6/clipboard.min.js" integrity="sha256-inc5kl9MA1hkeYUt+EC3BhlIgyp/2jDIyBLS6k3UxPI=" crossorigin="anonymous"></script><script src="https://cdnjs.cloudflare.com/ajax/libs/fuse.js/6.4.6/fuse.js" integrity="sha512-zv6Ywkjyktsohkbp9bb45V6tEMoWhzFzXis+LrMehmJZZSys19Yxf1dopHx7WzIKxr5tK2dVcYmaCk2uqdjF4A==" crossorigin="anonymous"></script><script src="https://kit.fontawesome.com/6ecbd6c532.js" crossorigin="anonymous"></script><script src="libs/jquery-3.6.0/jquery-3.6.0.min.js"></script><meta name="viewport" content="width=device-width, initial-scale=1, shrink-to-fit=no">
<link href="libs/bootstrap-4.6.0/bootstrap.min.css" rel="stylesheet">
<script src="libs/bootstrap-4.6.0/bootstrap.bundle.min.js"></script><script src="libs/bs3compat-0.3.1/transition.js"></script><script src="libs/bs3compat-0.3.1/tabs.js"></script><script src="libs/bs3compat-0.3.1/bs3compat.js"></script><link href="libs/bs4_book-1.0.0/bs4_book.css" rel="stylesheet">
<script src="libs/bs4_book-1.0.0/bs4_book.js"></script><script src="libs/accessible-code-block-0.0.1/empty-anchor.js"></script><script src="https://cdnjs.cloudflare.com/ajax/libs/autocomplete.js/0.38.0/autocomplete.jquery.min.js" integrity="sha512-GU9ayf+66Xx2TmpxqJpliWbT5PiGYxpaG8rfnBEk1LL8l1KGkRShhngwdXK1UgqhAzWpZHSiYPc09/NwDQIGyg==" crossorigin="anonymous"></script><script src="https://cdnjs.cloudflare.com/ajax/libs/mark.js/8.11.1/mark.min.js" integrity="sha512-5CYOlHXGh6QpOFA/TeTylKLWfB3ftPsde7AnmhuitiTX4K5SqCLBeKro6sPS8ilsz1Q4NRx3v8Ko2IBiszzdww==" crossorigin="anonymous"></script><!-- CSS --><style type="text/css">
    
    div.hanging-indent{margin-left: 1.5em; text-indent: -1.5em;}
  </style>
</head>
<body data-spy="scroll" data-target="#toc">

<div class="container-fluid">
<div class="row">
  <header class="col-sm-12 col-lg-3 sidebar sidebar-book"><a class="sr-only sr-only-focusable" href="#content">Skip to main content</a>

    <div class="d-flex align-items-start justify-content-between">
      <h1>
        <a href="index.html" title="">历史上的一些人</a>
      </h1>
      <button class="btn btn-outline-primary d-lg-none ml-2 mt-1" type="button" data-toggle="collapse" data-target="#main-nav" aria-expanded="true" aria-controls="main-nav"><i class="fas fa-bars"></i><span class="sr-only">Show table of contents</span></button>
    </div>

    <div id="main-nav" class="collapse-lg">
      <form role="search">
        <input id="search" class="form-control" type="search" placeholder="Search" aria-label="Search">
</form>

      <nav aria-label="Table of contents"><h2>Table of contents</h2>
        <ul class="book-toc list-unstyled">
<li><a class="" href="index.html"></a></li>
<li><a class="" href="%E6%9E%97%E5%B3%B0%E8%AF%84.html"><span class="header-section-number">1</span> 林峰评</a></li>
<li><a class="" href="%E4%B8%89%E5%9B%BD%E9%AD%8F%E5%B8%9D.html"><span class="header-section-number">2</span> 三国魏帝</a></li>
<li><a class="" href="%E4%B8%89%E5%9B%BD%E9%AD%8F%E5%AE%98%E5%91%98.html"><span class="header-section-number">3</span> 三国魏官员</a></li>
<li><a class="" href="%E4%B8%9C%E6%99%8B%E5%B8%9D.html"><span class="header-section-number">4</span> 东晋帝</a></li>
<li><a class="" href="%E5%94%90%E5%AE%98%E5%91%98.html"><span class="header-section-number">5</span> 唐官员</a></li>
<li><a class="" href="%E5%AE%8B%E5%B9%B4%E5%8F%B7.html"><span class="header-section-number">6</span> 宋年号</a></li>
<li><a class="" href="%E5%AE%8B%E7%9A%87%E5%B8%9D.html"><span class="header-section-number">7</span> 宋皇帝</a></li>
<li><a class="" href="%E5%AE%8B%E5%AE%98%E5%91%98.html"><span class="header-section-number">8</span> 宋官员</a></li>
<li><a class="" href="%E5%AE%8B%E5%A5%B3%E6%80%A7.html"><span class="header-section-number">9</span> 宋女性</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E9%9B%B6.html"><span class="header-section-number">10</span> 宋人轶事汇编卷零</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80-3.html"><span class="header-section-number">11</span> 宋人轶事汇编卷一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C-4.html"><span class="header-section-number">12</span> 宋人轶事汇编卷二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html"><span class="header-section-number">13</span> 宋人轶事汇编卷三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html"><span class="header-section-number">14</span> 宋人轶事汇编卷四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html"><span class="header-section-number">15</span> 宋人轶事汇编卷五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html"><span class="header-section-number">16</span> 宋人轶事汇编卷六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html"><span class="header-section-number">17</span> 宋人轶事汇编卷七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB.html"><span class="header-section-number">18</span> 宋人轶事汇编卷八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D-1.html"><span class="header-section-number">19</span> 宋人轶事汇编卷九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81-1.html"><span class="header-section-number">20</span> 宋人轶事汇编卷十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html"><span class="header-section-number">21</span> 宋人轶事汇编卷十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html"><span class="header-section-number">22</span> 宋人轶事汇编卷十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html"><span class="header-section-number">23</span> 宋人轶事汇编卷十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html"><span class="header-section-number">24</span> 宋人轶事汇编卷十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html"><span class="header-section-number">25</span> 宋人轶事汇编卷十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html"><span class="header-section-number">26</span> 宋人轶事汇编卷十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html"><span class="header-section-number">27</span> 宋人轶事汇编卷十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html"><span class="header-section-number">28</span> 宋人轶事汇编卷十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html"><span class="header-section-number">29</span> 宋人轶事汇编卷十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html"><span class="header-section-number">30</span> 宋人轶事汇编卷二十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html"><span class="header-section-number">31</span> 宋人轶事汇编卷二十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html"><span class="header-section-number">32</span> 宋人轶事汇编卷二十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html"><span class="header-section-number">33</span> 宋人轶事汇编卷二十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html"><span class="header-section-number">34</span> 宋人轶事汇编卷二十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html"><span class="header-section-number">35</span> 宋人轶事汇编卷二十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html"><span class="header-section-number">36</span> 宋人轶事汇编卷二十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html"><span class="header-section-number">37</span> 宋人轶事汇编卷二十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html"><span class="header-section-number">38</span> 宋人轶事汇编卷二十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html"><span class="header-section-number">39</span> 宋人轶事汇编卷二十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html"><span class="header-section-number">40</span> 宋人轶事汇编卷三十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html"><span class="header-section-number">41</span> 宋人轶事汇编卷三十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html"><span class="header-section-number">42</span> 宋人轶事汇编卷三十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html"><span class="header-section-number">43</span> 宋人轶事汇编卷三十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html"><span class="header-section-number">44</span> 宋人轶事汇编卷三十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html"><span class="header-section-number">45</span> 宋人轶事汇编卷三十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html"><span class="header-section-number">46</span> 宋人轶事汇编卷三十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html"><span class="header-section-number">47</span> 宋人轶事汇编卷三十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html"><span class="header-section-number">48</span> 宋人轶事汇编卷三十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html"><span class="header-section-number">49</span> 宋人轶事汇编卷三十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B%E5%8D%81.html"><span class="header-section-number">50</span> 宋人轶事汇编卷四十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E9%9B%B6.html"><span class="header-section-number">51</span> 唐人轶事汇编卷零</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html"><span class="header-section-number">52</span> 唐人轶事汇编卷一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html"><span class="header-section-number">53</span> 唐人轶事汇编卷二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html"><span class="header-section-number">54</span> 唐人轶事汇编卷三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html"><span class="header-section-number">55</span> 唐人轶事汇编卷四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html"><span class="header-section-number">56</span> 唐人轶事汇编卷五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html"><span class="header-section-number">57</span> 唐人轶事汇编卷六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html"><span class="header-section-number">58</span> 唐人轶事汇编卷七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB-1.html"><span class="header-section-number">59</span> 唐人轶事汇编卷八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D.html"><span class="header-section-number">60</span> 唐人轶事汇编卷九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81.html"><span class="header-section-number">61</span> 唐人轶事汇编卷十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html"><span class="header-section-number">62</span> 唐人轶事汇编卷十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html"><span class="header-section-number">63</span> 唐人轶事汇编卷十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html"><span class="header-section-number">64</span> 唐人轶事汇编卷十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html"><span class="header-section-number">65</span> 唐人轶事汇编卷十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html"><span class="header-section-number">66</span> 唐人轶事汇编卷十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html"><span class="header-section-number">67</span> 唐人轶事汇编卷十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html"><span class="header-section-number">68</span> 唐人轶事汇编卷十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html"><span class="header-section-number">69</span> 唐人轶事汇编卷十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html"><span class="header-section-number">70</span> 唐人轶事汇编卷十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html"><span class="header-section-number">71</span> 唐人轶事汇编卷二十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html"><span class="header-section-number">72</span> 唐人轶事汇编卷二十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html"><span class="header-section-number">73</span> 唐人轶事汇编卷二十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html"><span class="header-section-number">74</span> 唐人轶事汇编卷二十三</a></li>
<li><a class="active" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html"><span class="header-section-number">75</span> 唐人轶事汇编卷二十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html"><span class="header-section-number">76</span> 唐人轶事汇编卷二十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html"><span class="header-section-number">77</span> 唐人轶事汇编卷二十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html"><span class="header-section-number">78</span> 唐人轶事汇编卷二十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html"><span class="header-section-number">79</span> 唐人轶事汇编卷二十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html"><span class="header-section-number">80</span> 唐人轶事汇编卷二十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html"><span class="header-section-number">81</span> 唐人轶事汇编卷三十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html"><span class="header-section-number">82</span> 唐人轶事汇编卷三十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html"><span class="header-section-number">83</span> 唐人轶事汇编卷三十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html"><span class="header-section-number">84</span> 唐人轶事汇编卷三十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html"><span class="header-section-number">85</span> 唐人轶事汇编卷三十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html"><span class="header-section-number">86</span> 唐人轶事汇编卷三十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html"><span class="header-section-number">87</span> 唐人轶事汇编卷三十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html"><span class="header-section-number">88</span> 唐人轶事汇编卷三十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html"><span class="header-section-number">89</span> 唐人轶事汇编卷三十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html"><span class="header-section-number">90</span> 唐人轶事汇编卷三十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B%E5%8D%81.html"><span class="header-section-number">91</span> 唐人轶事汇编卷四十</a></li>
<li class="book-part">附录</li>
<li><a class="" href="references.html">参考文献</a></li>
</ul>

        <div class="book-extra">
          
        </div>
      </nav>
</div>
  </header><main class="col-sm-12 col-md-9 col-lg-7" id="content"><div id="唐人轶事汇编卷二十四" class="section level1">
<h1>
<span class="header-section-number">75</span> 唐人轶事汇编卷二十四<a class="anchor" aria-label="anchor" href="#%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B"><i class="fas fa-link"></i></a>
</h1>
<div id="白敏中" class="section level2">
<h2>
<span class="header-section-number">75.1</span> 白敏中<a class="anchor" aria-label="anchor" href="#%E7%99%BD%E6%95%8F%E4%B8%AD"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-白敏中-1"></span>
见裴度<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html#%E5%94%90%E8%BD%B6%E5%8D%81%E4%B9%9D-%E8%A3%B4%E5%BA%A6-3">3</a>。</p></li>
<li><p><span id="唐轶二十四-白敏中-2"></span>
王相起，长庆中再主文柄，志欲以白敏中为状元，病其人与贺拔惎为交友，惎有文而落拓。因密令亲知申意，俾敏中与惎绝。前人复约敏中，为具以待之。敏中欣然曰：「皆如所教。」既而惎果造门，左右绐以敏中他适，惎迟留不言而去。俄顷，敏中跃出，连呼左右召惎，于是悉以实告。乃曰：「一第何门不致，奈轻负至交！」相与欢醉，负阳而寝。前人覩之，大怒而去。恳告于起，且云不可必矣。起曰：「我比只得白敏中，今当更取贺拔惎矣。」《唐摭言》八。又《广记》一八一引。《唐诗纪事》五一。</p></li>
<li><p><span id="唐轶二十四-白敏中-3"></span>
白敏中初入邠州幕府，罢游同州，谒幕府李凤侍御。久不出见，曰：「谁谓雀无角，何以穿我屋？」坐客皆非之。后为相，凤除官过中书，曰：「此官人顷相遇同州，今日犹作常调等色！」《唐语林》七。</p></li>
<li><p><span id="唐轶二十四-白敏中-4"></span>
见李德裕<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html#%E5%94%90%E8%BD%B6%E4%BA%8C%E5%8D%81%E4%B8%89-%E6%9D%8E%E5%BE%B7%E8%A3%95-50">50</a>。</p></li>
<li><p><span id="唐轶二十四-白敏中-5"></span>
白中书方居郎署，未有知者，唯朱崖李相国器之，许于绅间多所延誉。然而资用不充，无以祗奉僚友。一旦，相国遗钱十万，俾为酒肴之备，约省阁名士数人，尅日同过其第。时秋暮阴沉，涉旬霖沥，贺拔惎任员外府罢。求官未遂，将欲出京薄游，与白公同年登第，羸驹就门告别。阍者以方俟朝客，乃以他适对之，贺拔惎遂驻车留书，备述羁游之意。白公览书叹曰：「丈夫处世，穷达当有时命，苟不才以侥幸取容，未足为发身之道。岂得家蓄美馔，止邀当路豪贵；曩时登第贫交，今日闭关不接？纵使便居荣显，又安得不愧于怀？」遽令仆者命贺拔回车，遂以杯盘同费。俄而所约朝贤联骑而至，阍者具陈与贺拔从容，无不惋愕而去。翌日，于私第谒见相国，询朝士来者为谁。白公对以「宾客未至，适有同年出京访别，悯其龙钟委困，不忍弃之，留饮数杯，遂阙祗接。既负吹嘘之意，甘从遣斥之罪。」相国称叹逾时，云：「此事真古人之道，由兹贵达，可以激劝浇薄。」旬月，贺拔自使下评事，先授美官。白公以库部郎中入为翰林学士，未逾三载，便秉钧衡。其后五镇藩维，再居廊庙，蹈义怀仁，而终始一致。流芳传素，士林美之。《剧谈录》上。又《广记》一七○引。《唐语林》三。</p></li>
<li><p><span id="唐轶二十四-白敏中-6"></span>
见李德裕<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html#%E5%94%90%E8%BD%B6%E4%BA%8C%E5%8D%81%E4%B8%89-%E6%9D%8E%E5%BE%B7%E8%A3%95-26">26</a>。</p></li>
<li><p><span id="唐轶二十四-白敏中-7"></span>
白敏中守司徒兼门下侍郎，充邠宁行营都统，讨南山、平夏党项。发日，以禁军三百人从。敏中上论，请依裴度讨淮西故事，开幕择廷臣，不阻大吏。上允，乃以左谏议大夫孙商为左庶子、行军司马，驾部郎中、知制诰蒋名与庭裕私讳同。为右庶子、节度副使，驾部员外李荀为节度判官，户部员外李玄为都统掌记，将军冉昈、陈君从为都虞候。《东观奏记》上。《唐语林》七。</p></li>
<li><p><span id="唐轶二十四-白敏中-8"></span>
大中初，边鄙不宁，吐蕃尤甚，恣其倔强。宣宗欲致讨伐，遂于延英殿先问宰臣。公首奏兴师，请为统帅，率沿边藩镇兵士数万，鼓行而前。时犬戎列阵平川，以生骑数千伏藏山谷。既而得于谍者，遂设奇兵待之。有蕃中酋帅，衣绯茸裘，系宝装带，所乘白马，骏异无比。锋镝未交，扬鞭出于阵面者数四，频召汉军鬭将，白公诫兵士无得应之。俄而驻军指挥，背我师百余步而立。有潞州小将骁勇善射，驰快马弯弧而出，连发两矢，皆中其项，跃马而前，抽短剑踣于鞍上，以手扶挟，如鬭欧之状，蕃将士卒但呼噪助之。于是脱绯裘，解金带，夺马而还，师旅无不奋勇。既大战沙漠，虏阵瓦解土崩，乘胜追奔，几及黑山之下，所获驼马辎重，不可胜计，束手而降三四千人。先是河湟郡界在匈奴者，自此悉为内地。宣皇初览捷书，云：「我知敏中必殄凶丑。」《剧谈录》上。又《广记》一七○引。《唐语林》七。《唐诗纪事》五一。</p></li>
<li><p><span id="唐轶二十四-白敏中-9"></span>
上延英听政，问宰臣白敏中曰：「宪宗迁座景陵，龙輴行次，忽值风雨，六宫百官尽避去。惟有一山陵使，胡而长，攀灵驾不动。其人姓氏为谁，为我言之。」敏中奏：景陵山陵使令狐楚。上曰：「有儿否？」敏中奏：长子绪，见任随州刺史。上曰：「可任宰相否？」敏中曰：「绪小患风痺不任大用；次子绹，见任湖州刺史，有台辅之器。」上曰：「追来。」翌日授考功郎中知制诰。到阙，召充翰林学士。间岁，遂立为相。时人感叹敏中亮直无隐，不掩人于上。《东观奏记》上。</p></li>
<li><p><span id="唐轶二十四-白敏中-10"></span>
唐晋公白敏中，宣宗朝再入相，不协比于权道，唯以公谅宰大政。四方有所请，碍于德行者，必固争不允，由是征镇忌焉。而志尚典籍，虽门施行马，庭列凫钟，而寻绎未尝倦。于永宁里第别构书斋，每退朝，独处其中，欣如也。居一日，将入斋，唯所爱卑脚犬花鹊从。既启扉，而花鹊连吠，衔公衣却行，叱去复至。既入阁，花鹊仰视，吠转急。公亦疑之，乃于匣中拔千金劒，按于膝上，向空祝曰：「若有异类阴物，可出相见。吾乃丈夫，岂慑于鼠辈而相逼耶？」言讫，歘有一物自梁间坠地，乃人也。朱鬕，衣短后衣，色貌黝瘦，顿首再拜，唯曰「死罪」。公止之，且询其来及姓名。对曰：「李龟寿，卢龙塞人也。或有厚赂龟寿，令不利于公。龟寿感公之德，复为花鹊所惊，形不能匿。公若舍龟寿罪，愿以余生事公。」公谓曰：「待汝以不死。」遂命元从都押衙傅存初录之。明日诘旦，有妇人至门，服装单急，曳履而抱持襁婴，请于阍曰：「幸为我呼李龟寿。」龟寿出，乃妻也，且曰：「讶君稍迟，昨夜半自蓟来相寻。」及公薨，龟寿尽室亡去。《三水小牍》（《广记》一九六）。</p></li>
<li><p><span id="唐轶二十四-白敏中-11"></span>
吏部侍郎孔温业，白执政求外任。丞相白敏中曰：「我辈亦须自点检，孔吏部不肯居朝矣。」至理之世，丞相畏人也如此。《东观奏记》上。</p></li>
<li><p><span id="唐轶二十四-白敏中-12"></span>
白敏中为相，尝欲以前进士侯温为子婿，且有日矣。其妻卢氏曰：「身为宰相，愿为我婿者多矣。己既姓白，又以侯氏儿为婿，必为人呼作侯白尔。」敏中为之止焉。敏中始婚也，已朱紫矣。尝戏其妻为接脚夫人。又妻出，辄导之以马。妻既憾其言，每出，必命撤其马，曰：「吾接脚夫人，安用马也？」《玉泉子》（《广记》一八四）。今本《玉泉子》佚去「敏中始婚也」以下诸句。《唐语林》七亦载。</p></li>
<li><p><span id="唐轶二十四-白敏中-13"></span>
见唐宣宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E5%AE%A3%E5%AE%97-20">20</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E5%AE%A3%E5%AE%97-73">73</a>。</p></li>
<li><p><span id="唐轶二十四-白敏中-14"></span>
见唐宣宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E5%AE%A3%E5%AE%97-20">20</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E5%AE%A3%E5%AE%97-73">73</a>。</p></li>
<li><p><span id="唐轶二十四-白敏中-15"></span>
见卢发<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%94%90%E8%BD%B6%E4%BA%8C%E5%8D%81%E5%9B%9B-%E5%8D%A2%E5%8F%91-1">1</a>。</p></li>
<li><p><span id="唐轶二十四-白敏中-16"></span>
大中年中，白敏中为荆南节度使，高璩试大理评事，为敏中掌书记。寻入拜右拾遗。间一岁，充翰林学士，草敏中加太子太傅制，乃贺敏中。状云：「去年草檄，犹依刘表之门；今日挥毫，获叙周公之德。」时人以为盛事。《唐书》（《广卓异记》一三）。</p></li>
</ol>
</div>
<div id="令狐绹" class="section level2">
<h2>
<span class="header-section-number">75.2</span> 令狐绹<a class="anchor" aria-label="anchor" href="#%E4%BB%A4%E7%8B%90%E7%BB%B9"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-令狐绹-1"></span>
见白敏中<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%94%90%E8%BD%B6%E4%BA%8C%E5%8D%81%E5%9B%9B-%E7%99%BD%E6%95%8F%E4%B8%AD-9">9</a>。</p></li>
<li><p><span id="唐轶二十四-令狐绹-2"></span>
见唐宣宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E5%AE%A3%E5%AE%97-15">15</a>。</p></li>
<li><p><span id="唐轶二十四-令狐绹-3"></span>
上将命令狐绹为相，夜半幸含春亭，召对，尽蜡烛一炬，方许归学士院，乃赐金莲花烛送之。院吏忽见，惊报院中曰：「驾来。」俄而赵公至。吏谓赵公曰：「金莲花乃引驾烛，学士用之，莫折是否？」顷刻而闻傅说之命。《东观奏记》上。又《广卓异记》三引。《唐摭言》一五。《唐语林》七。《唐宋遗史》（《类说》二七）。</p></li>
<li><p><span id="唐轶二十四-令狐绹-4"></span>
唐大和中，阉官恣横，因甘露事，王涯等皆罹其祸，竟未昭雪。宣宗即位，深抑其权，末年尝授旨于宰相令狐公，公欲尽诛之，虑其冤，乃密奏牓子曰：「但有罪莫舍，有阙莫填，自然无遗类矣。」后为宦者所见，于是南北司益相水火。洎昭宗末，崔侍中得行其志，然而玉石俱焚也已。《北梦琐言》五。《侯鲭录》八。</p></li>
<li><p><span id="唐轶二十四-令狐绹-5"></span>
见唐宣宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E5%AE%A3%E5%AE%97-44">44</a>。</p></li>
<li><p><span id="唐轶二十四-令狐绹-6"></span>
见毕𫍯4。</p></li>
<li><p><span id="唐轶二十四-令狐绹-7"></span>
令狐相绹以姓氏少，族人有投者，不恡其力。繇是远近皆趋之，至有姓胡冒令狐者。进士温庭筠戏为词曰：「自从元老登庸后，天下诸胡悉带令。」《南部新书》庚。《唐语林》七。</p></li>
<li><p><span id="唐轶二十四-令狐绹-8"></span>
令狐绹在相位，大事一取决于子滈。比元载之用伯和，李吉甫之用德裕。《南部新书》戊。《语林》（《类说》三二）。</p></li>
<li><p><span id="唐轶二十四-令狐绹-9"></span>
宣宗以政事委相国令狐公，君臣道契，人无间然。刘舍人每讦其短，密奏之，宣宗留中，但以其事规于相国，而不言其人姓名。其间以丞相子不拔解就试，疏略云：「号曰无解进士，其实有耳未闻」云云。又以子弟纳财贿，疏云：「白日之下，见金而不见人」云云。丞相憾之，乃俾一人为其书吏，谨事之，紫微托以腹心，都不疑虑。乃为一经业举人致名第，受赂十万，为此吏所告，由是贬之。君子曰：彭城公将欲律人，先须洁己，安有自负赃污，而发人之短乎？宜其不跻大位也。先是令狐相自以单族，每欲繁其宗党与崔、卢抗衡，凡是富家，率皆引进。皇籍有不得官者，欲进状请改姓令狐。时以此少之。《北梦琐言》一一。又《广记》二六一引。　案：《广记》以刘舍人为刘蜕。</p></li>
<li><p><span id="唐轶二十四-令狐绹-10"></span>
唐大中末，相国令狐绹罢相。其子滈应进士举，在父未罢相前，预拔文解及第。谏议大夫崔瑄上疏，述滈弄父权，势倾天下，以举人文卷须十月前送纳，岂可父身尚居于枢务，男私拔其解名？干挠主司，侮弄文法，恐奸欺得路，孤直杜门云云，请下御史台推勘。疏留中不出。葆光子曰：令狐公在大中之初，倾陷李太尉，唯以附会李绅而杀吴湘，又擅改元和史，又言赂遗阉宦。殊不似德裕立功于国，自俭立身。掎其小瑕，忘其大美。洎身居岩庙，别无所长。谏官上章，可见之矣。与朱崖之终始，殆难比焉。《北梦琐言》一。《唐语林》七。</p></li>
<li><p><span id="唐轶二十四-令狐绹-11"></span>
宣宗时，相国令狐绹最受恩遇而怙权，尤忌胜己。以其子滈不解而第，为张云、刘蜕、崔瑄叠上疏疏之，宣宗优容。绹出镇维扬，上表诉子之冤，其略云：「一从先帝，久次中书。得臣恩者谓臣好，不得臣恩者谓臣弱。臣非美酒美肉，安能啖众人之口？」时以执己之短取诮于人。或云曾以故事访于温岐，对以其事出《南华》，且曰：「非僻书也，或冀相公燮理之暇，时宜览古。」绹益怒之，乃奏岐有才无行，不宜与第。会宣宗私行，为温岐所忤，乃授方城尉。所以岐诗云：「因知此恨人多积，悔读《南华》第二篇。」又李商隐，绹父楚之故吏也，殊不展分。商隐憾之，因题厅阁，落句云：「郎君官重施行马，东阁无因许再窥。」亦怒之。官止使下员外也。江东罗隐亦受知于绹，毕竟无成，有诗哭相国云：「深恩无以报，底事是柴荆。」以三才子怨望，即知绹之遗贤也。《北梦琐言》二。《南部新书》丁。</p></li>
<li><p><span id="唐轶二十四-令狐绹-12"></span>
见温庭筠<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%94%90%E8%BD%B6%E4%BA%8C%E5%8D%81%E5%9B%9B-%E6%B8%A9%E5%BA%AD%E7%AD%A0-1">1</a>。</p></li>
<li><p><span id="唐轶二十四-令狐绹-13"></span>
见唐宣宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E5%AE%A3%E5%AE%97-99">99</a>。</p></li>
<li><p><span id="唐轶二十四-令狐绹-14"></span>
见张祜<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html#%E5%94%90%E8%BD%B6%E4%BA%8C%E5%8D%81%E4%B8%80-%E5%BC%A0%E7%A5%9C-6">6</a>。</p></li>
<li><p><span id="唐轶二十四-令狐绹-15"></span>
见李德裕<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html#%E5%94%90%E8%BD%B6%E4%BA%8C%E5%8D%81%E4%B8%89-%E6%9D%8E%E5%BE%B7%E8%A3%95-30">30</a>。</p></li>
<li><p><span id="唐轶二十四-令狐绹-16"></span>
唐丞相令狐绹因话奇异之物，自出铁筩，径不及寸，长四寸。内取小卷书于日中视之，乃九经并足。其纸即蜡蒲团，其文匀小，首尾相似，其精妙难以言述。又倾其中，复展看轻绢一匹，度之四丈无少，秤之才及半两。《芝田录》（《广记》二三二）。</p></li>
</ol>
</div>
<div id="令狐滈" class="section level2">
<h2>
<span class="header-section-number">75.3</span> 令狐滈<a class="anchor" aria-label="anchor" href="#%E4%BB%A4%E7%8B%90%E6%BB%88"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-令狐滈-1"></span>
见王式<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html#%E5%94%90%E8%BD%B6%E4%BA%8C%E5%8D%81%E4%BA%94-%E7%8E%8B%E5%BC%8F-1">1</a>。</p></li>
<li><p><span id="唐轶二十四-令狐滈-2"></span>
令狐滈以父为丞相，未得进。滈出访郑侍郎，道遇大尹，投国学避之。遇广文生吴畦，从容久之。畦袖卷呈滈，由是出入滈家。滈荐畦于郑公，遂先滈一年及第，后至郡守。《唐语林》三。</p></li>
<li><p><span id="唐轶二十四-令狐滈-3"></span>
见令狐绹<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%94%90%E8%BD%B6%E4%BA%8C%E5%8D%81%E5%9B%9B-%E4%BB%A4%E7%8B%90%E7%BB%B9-8">8</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%94%90%E8%BD%B6%E4%BA%8C%E5%8D%81%E5%9B%9B-%E4%BB%A4%E7%8B%90%E7%BB%B9-10">10</a>。</p></li>
<li><p><span id="唐轶二十四-令狐滈-4"></span>
见令狐绹<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%94%90%E8%BD%B6%E4%BA%8C%E5%8D%81%E5%9B%9B-%E4%BB%A4%E7%8B%90%E7%BB%B9-8">8</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%94%90%E8%BD%B6%E4%BA%8C%E5%8D%81%E5%9B%9B-%E4%BB%A4%E7%8B%90%E7%BB%B9-10">10</a>。</p></li>
<li><p><span id="唐轶二十四-令狐滈-5"></span>
见令狐绹<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%94%90%E8%BD%B6%E4%BA%8C%E5%8D%81%E5%9B%9B-%E4%BB%A4%E7%8B%90%E7%BB%B9-8">8</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%94%90%E8%BD%B6%E4%BA%8C%E5%8D%81%E5%9B%9B-%E4%BB%A4%E7%8B%90%E7%BB%B9-10">10</a>。</p></li>
<li><p><span id="唐轶二十四-令狐滈-6"></span>
唐相令狐绹子滈招权纳贿，不拔解而就试，天下号「无解进士」。《实宾录》一。</p></li>
<li><p><span id="唐轶二十四-令狐滈-7"></span>
令狐补阙滈与中书舍人澄皆有才藻，令狐之文彩，世有称焉。自楚及澄，三代皆擅美于紫薇。《金华子》上。《唐语林》三。</p></li>
</ol>
</div>
<div id="魏-謩" class="section level2">
<h2>
<span class="header-section-number">75.4</span> 魏　謩<a class="anchor" aria-label="anchor" href="#%E9%AD%8F-%E8%AC%A9"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-魏謩-1"></span>
见唐文宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E6%96%87%E5%AE%97-12">12</a>。</p></li>
<li><p><span id="唐轶二十四-魏謩-2"></span>
开成末，韦绚自左补阙为起居舍人。时文宗稽古尚文，多行贞观开元之事。妙选左右史，以魏謩为右史，俄兼大谏，入阁秉笔，直声远闻。帝倚以为相者，期在旦暮，对敭进谏，细大必行，公望美事，朝廷拭目以观文贞公之风彩。会文宗晏驾，时事变移，遂中辍焉。时绚已除起居舍人，杨嗣复于殿下先奏曰：「左补阙韦绚新除起居舍人，未中谢，奏取进止。」帝颔之。李珪招而引之，绚即置笔札于玉堦栏槛之石，遽然趋而致词拜舞焉。左史得中谢，自开成中，至武宗即位，随仗而退，无复簪笔之任矣。遇簪笔之际，因得密迩天颜。故时人谓两省为侍从之班，则登选者不为不达矣。《刘宾客嘉话录》（《广记》一八七）。</p></li>
<li><p><span id="唐轶二十四-魏謩-3"></span>
太和初，李相回任京兆府参军，主试，不送魏相公謩，深衔之。会昌中，回为刑部侍郎，謩为御史中丞，尝与次对官三数人候对于合门。謩曰：「某顷岁府解，蒙明公不送，何幸今日同集于此？」回应声答曰：「经，如今也不送。」謩为之色变，益怀愤恚。后回谪牧建州，謩大拜，回有启状，謩悉不纳。既而回怒一衙官，决杖勒停建州，衙官能庇徭役，求隶籍者所费不下数十万，其人切恨停废。后因亡命至京师，接时相诉冤，诸相皆不问。会停午，憩于槐阴，颜色憔悴，傍人察其有私，诘之。其人具述本意，于是诲之曰：「建阳相公素与中书相公有隙，子盍诣之！」言讫，魏公导骑自中书而下，其人常怀文状，即如所诲，望尘而拜。导从问，对曰：「建州百姓诉冤。」公闻之，倒持麈尾，敲檐子门，令止。及览状，所论事二十余件，第一件取同姓子女入宅。于是为魏相极力锻成大狱。时李相已量移邓州刺史，行次九江，遇御史鞫，却回建阳，竟坐贬抚州司马，终于贬所。《唐摭言》二。又《广记》四九八引。参见李回<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html#%E5%94%90%E8%BD%B6%E4%BA%8C%E5%8D%81%E4%B8%89-%E6%9D%8E%E5%9B%9E-1">1</a>。</p></li>
<li><p><span id="唐轶二十四-魏謩-4"></span>
见唐宣宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E5%AE%A3%E5%AE%97-96">96</a>。</p></li>
</ol>
</div>
<div id="崔-铉" class="section level2">
<h2>
<span class="header-section-number">75.5</span> 崔　铉<a class="anchor" aria-label="anchor" href="#%E5%B4%94-%E9%93%89"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-崔铉-1"></span>
魏公崔相铉，元略之子也。为儿童时。随父访于韩公滉。滉见而怜之。父曰：「此子迩来诗道颇长。」滉乃指架上鹰命咏焉。遂命笺笔，略无伫思，于是进曰：「天边心性架头身，欲拟飞腾未有因。万里碧霄终一去，不知谁是解绦人。」滉益奇之，叹曰：「此儿可谓前程万里也。」宝历三年，侍郎崔郾下及第，果久居廊庙，三拥节旄。大中、咸通之中，时推清名重德。宣宗皇帝常朝罢谓侍臣曰：「崔铉真贵人，裴休真措大。」初，李石镇江陵，辟为戎卒，一旦拂袖而去。既入京，登上第，俄升翰苑，李未离荆渚。崔既秉钧衡，李乃驰笺贺之曰：「某早拜光尘，叨承眷与，深蒙异分，屡接清言。幸曾顾于厚恩，俯见循于末契。去载分麾南楚，拜节西秦，思贤方咏于《嘉鱼》，栖止实慙于《威凤》。宾筵初启，曾陪樽俎之欢；将幕未移，已在陶镕之下。光生隣部，喜溢辕门，岂惟九土获安，斯亦一方多幸。」乃掌记李骘之词也，于今播于众口。《南楚新闻》（《广记》一七五）。《唐诗纪事》五一。参见李石<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html#%E5%94%90%E8%BD%B6%E4%BA%8C%E5%8D%81%E4%B8%80-%E6%9D%8E%E7%9F%B3-4">4</a>。　案：《唐史余沈》三考崔铉年代不及见韩滉。</p></li>
<li><p><span id="唐轶二十四-崔铉-2"></span>
崔铉，元略之子，京兆参军卢甚之死，铉之致也，时议冤之。铉子沆，干符中亦为丞相，黄巢赤其族，物议以为卢甚之报焉。初，崔铉虽谏官，婚姻假回，私事也；甚虽府职，乃公事也，相与争驿厅。甚既下狱，与宰相书，则以己比孟轲，而方瑄钱凤。瑄既朋党宏大，莫不为之尽力。甚出于卑微，加以铉亦瑄之门生，方为宰相，过而诬罔。瑄自左补阙出为翟阳宰。甚行及长乐坡，赐自尽。中使适回，遇瑄，囊出其喉曰：「此卢甚结喉也。」瑄甚不怿。京城不守，崔氏诸子并血其族。呜呼！谓天盖高，何其明哉！《玉泉子》。又《广记》四九九引。参见卢甚。</p></li>
<li><p><span id="唐轶二十四-崔铉-3"></span>
魏国公崔铉秉政，郑鲁、杨绍复、段瓌、薛蒙一时俊造，铉所取信。凡有补吏议事，或与之参酌，时人语曰「炙手可热，杨郑段薛；欲得命通，鲁绍瓌蒙。」时鲁为刑部侍郎，铉欲引以为相，圣旨授河南尹，不测其事。赴后，上问曰：「郑鲁发后，除改卿还自由否？」铉惊恐，密以此事访于左右，云：「御扆上题此四句。」铉益畏。《东观奏记》中。</p></li>
<li><p><span id="唐轶二十四-崔铉-4"></span>
丞相太保崔公，庄严宏厚，清雅公忠，善诱后来，有佐时许国之志。时以艺学进者，一参讲席，如登龙门。初，诏以绣衣自洛朝觐，访别承国寺僧神照，照亦近岁名僧，无出其右者。谓曰：「弟子忝官西上，师有何言赠别？」僧笑曰：「大哉，临别之问。」公避席以请，则曰：「恶事不为，贤人也；善事不为，圣人也。崇高之名，博施之利，天下公器也，与众共之，无或独擅，无或多取。独善多取，祸生其中矣。孔孟其犹病诸。」言既而别，崔公不谕，祥鸾威凤，游于青云，爰立作相。时宣宗景化维新，求理方切，将擅相印洽人望者，十稔不易。崔公春秋鼎富，誉望云高，朝野人情，谓可以继汾阳王二十四考矣。一日备顾问于便殿，宰臣齐进，上曰：「朕以时和岁丰，万方无事，欲御楼肆赦，以答天休，可否？」丞相令狐公奏曰：「御楼所费至多，宣下须有名目，次则频行赦宥，实启幸门。今边戍衣赐未充，臣不敢草草商议。俟至中书，召有司计度，续具申奏。」上不悦曰：「遣朕何处求御楼名目？」太保奏曰：「臣闻太子是天下之本，实系万国之心，匕鬯是司，国朝盛典。陛下倘行大礼，则岂惟肆赦，兼可郊天。」时上方饵金石药，求长生之术，遂致躁渴不康，内外无人知者，疑忌方切，恶聆斯言，俛首久之，不复顾问。后旬日，罢知政事。时同列恶其太劲，有以飞语巧中者，所赖自居台席，人情攸归，上亦素知其名不能动摇，不尔，则忧在意表。老僧赠别，于斯验焉。《阙史》上。</p></li>
<li><p><span id="唐轶二十四-崔铉-5"></span>
见唐宣宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E5%AE%A3%E5%AE%97-73">73</a>。</p></li>
<li><p><span id="唐轶二十四-崔铉-6"></span>
崔魏公镇淮海九载，法令一设，无复更改。出入严整，未尝轻易仪注，常列引马军将，少亦不下二百蹄。民康物阜，军府晏然。天祐末，故老犹存，喜论其余爱，或戏之为九年老。《金华子》上。</p></li>
<li><p><span id="唐轶二十四-崔铉-7"></span>
见路岩<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html#%E5%94%90%E8%BD%B6%E4%BA%8C%E5%8D%81%E4%BA%94-%E8%B7%AF%E5%B2%A9-8">8</a>。</p></li>
<li><p><span id="唐轶二十四-崔铉-8"></span>
淮南，巨镇之最，人物富庶，凡所制作，率精巧，乐部俳优，尤有机捷者。虽魏公德重绅，观其谐谑，亦颇为之开颐。尝行䜩之暇，与国夫人卢氏，偶坐于堂，公忽微笑不已。夫人讶而讯之，曰：「此中有乐人孙子多，出言吐气，甚令人笑。」夫人承命，轴帘召之。孙子既至，抚掌大笑而言曰：「大人两个，更不著别人。」风貌闲雅，举止可笑，参拜引辟，献辞敏悟。夫人称善，因厚赐之。《金华子》下。</p></li>
<li><p><span id="唐轶二十四-崔铉-9"></span>
崔公铉之在淮南，尝俾乐工习其家僮以诸戏。一日其乐工告以成就，且请试焉。铉命阅于堂下，与妻李氏坐观之。僮以李氏妬忌，即以数僮衣妇人衣，曰妻曰妾，列于旁侧，一僮则执简束带，旋辟唯诺，其间张乐命酒，笑语不能无属意者，李氏未之悟也。久之，戏愈甚，悉类李氏平昔所尝为。李氏虽少悟，以其戏偶合，私谓不敢尔，然且观之。僮志在于发悟，愈益戏之。李果怒骂之曰：「奴敢无礼，吾何尝如此！」僮指之，且出曰：「咄咄，赤眼而作白眼讳乎？」铉大笑，几至绝倒。《玉泉子真录》（张本《说郛》一一）。</p></li>
<li><p><span id="唐轶二十四-崔铉-10"></span>
见崔澹<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html#%E5%94%90%E8%BD%B6%E4%BA%8C%E5%8D%81%E4%BA%94-%E5%B4%94%E6%BE%B9-2">2</a>。</p></li>
<li><p><span id="唐轶二十四-崔铉-11"></span>
唐通义相国崔魏公铉之镇淮扬也，卢丞相耽罢浙西，张郎中铎罢常州，俱过维扬谒魏公。公以暇日，与二客私款。方弈，有持状报女巫与田布尚书偕至，洎逆旅某亭者。公以神之至也，甚异之，俄而复曰：「显验与他巫异，请改舍于都候之廨署。」公乃趣召巫者至，至乃与神遇，拜曰：「谢相公。」公曰：「何谢？」神曰：「布有不肖子，黩货无厌，郡事不治，当犯大辟，赖相公阴德免焉。使布之家庙血食不绝者，公之恩也。」公矍然曰：「异哉！某之为相也，未尝以机密损益于家人。忽一日，夏州节度使奏银州刺史田鐬犯赃罪，私造铠甲，以易市边马布帛，帝赫然怒曰：『赃罪自别议，且委以边州，所宜防盗，以甲资敌，非反而何？』命中书以法论，将尽赤其族。翌日，从容谓上曰：『鐬赃罪，自有宪章，然是弘正之孙，田布之子。弘正首以河朔请朝觐，奉吏员，布亦继父之款；布会征淮口，继以忠孝，伏剑而死。今若行法论罪，以固边圉，未若因事弘贷，激劝忠烈。』上意乃解，止黜授远郡司马。而某未尝一出口于亲戚私昵，已将忘之，今神之言，正是其事。」乃命廊下表而见焉。公谓之曰：「君以义烈而死，奈何区区为愚妇人所使乎？」神怃然曰：「某常负此妪八十万钱，今方忍耻而偿之，乃宿债尔。」公与二客及监军使幕下，共偿其未足。代付之日，神乃辞去，自后言事不验。梁相国李公琪传其事，且曰：「嗟乎，英特之士，负一女子之债，死且如是，而况于负国之大债乎！」窃君之禄而不报，盗君之柄而不忠，岂其未得闻于斯论耶？而崔相国出入将相殆三十年也，宜哉！《北梦琐言》六。</p></li>
<li><p><span id="唐轶二十四-崔铉-12"></span>
见李庾<a href="#">1</a>。</p></li>
<li><p><span id="唐轶二十四-崔铉-13"></span>
见郑愚<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html#%E5%94%90%E8%BD%B6%E4%BA%8C%E5%8D%81%E5%85%AD-%E9%83%91%E6%84%9A-2">2</a>。</p></li>
<li><p><span id="唐轶二十四-崔铉-14"></span>
见崔珏<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%94%90%E8%BD%B6%E4%BA%8C%E5%8D%81%E5%9B%9B-%E5%B4%94%E7%8F%8F-1">1</a>。</p></li>
<li><p><span id="唐轶二十四-崔铉-15"></span>
崔魏公铉好食新头，以为珍美。从事开筵，先一夕前，必到使院索新煮头也。《北梦琐言》四。又《广记》二〇一引。《唐诗纪事》六六。</p></li>
</ol>
</div>
<div id="马-植" class="section level2">
<h2>
<span class="header-section-number">75.6</span> 马　植<a class="anchor" aria-label="anchor" href="#%E9%A9%AC-%E6%A4%8D"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-马植-1"></span>
同、华解最推利市，与京兆无异，若首送，无不捷者。元和中，令狐文公镇三峰，时及秋赋，榜云：「特加置五场。」盖诗、歌、文、赋、帖经，为五场。常年以清要书题求荐者，率不减十数人，其年莫有至者。虽不远千里而来，闻是皆寖去；唯卢弘正尚书独诣华请试。公命供帐，酒馔侈靡于往时。华之寄客毕纵观于侧。弘正自谓独步文场。公命日试一场，务精不务敏也。弘正已试两场，而马植下解。植，将家子弟，从事辈皆窃笑。公曰：「此未可知。」既而试《登山采珠赋》，略曰：「文豹且异于骊龙，采斯疏矣；白石又殊于老蚌，剖莫得之。」公大伏其精当，遂夺弘正解元。后弘正自丞郎将判鹾，俄而为植所据。弘正以手札戏植曰：「昔日华元，已遭毒手；今来鹾务，又中老拳。」复日试《破竹赋》。《唐摭言》二、五。又《广记》一七八引。《唐诗纪事》五一。</p></li>
<li><p><span id="唐轶二十四-马植-2"></span>
唐马植相公曾镇安南，安抚军民，怀柔蛮僚，废珠池，尚俭素。《北梦琐言》二。</p></li>
<li><p><span id="唐轶二十四-马植-3"></span>
马相植罢安南都护，与时宰不通，又除黔南，殊不得意。维舟峡中古寺，寺前长堤，堤畔林木，夜月甚明，见人白衣缓步堤上，吟曰：「截竹为筒作笛吹，凤凰池上凤凰飞。劳君更向黔南去，即是陶钧万类时。」历历可听，吟者数四。遣人邀问，即已失之。后自黔南入为大理卿，迁刑部侍郎，判盐铁，遂作相。《本事诗·征异》。又《广卓异记》七引。《唐诗纪事》五一。</p></li>
<li><p><span id="唐轶二十四-马植-4"></span>
见李绅<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html#%E5%94%90%E8%BD%B6%E4%BA%8C%E5%8D%81%E4%B8%89-%E6%9D%8E%E7%BB%85-12">12</a>。</p></li>
<li><p><span id="唐轶二十四-马植-5"></span>
见李德裕<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html#%E5%94%90%E8%BD%B6%E4%BA%8C%E5%8D%81%E4%B8%89-%E6%9D%8E%E5%BE%B7%E8%A3%95-26">26</a>。</p></li>
<li><p><span id="唐轶二十四-马植-6"></span>
侍御史冯缄与三院退朝入台，路遇集贤校理杨收，不为之却。缄为朝长，台中故事，三院退朝入台，一人谓之朝长。拉收仆台中笞之。集贤大学士马植奏论：「玄宗开元中幸丽正殿，赐酒，大学士张说、学士副知院事徐坚以下十八人，不知先举酒者。说言学士以德行相先，非具员吏。遂十八爵齐举。今冯缄笞收仆者，是笞植仆隶一般，乞黜之。」御史中丞令狐绹又引故事论救之。上两释之。始著令：三馆学士不避行台。《东观奏记》上。《唐会要》六四。《唐语林》七。</p></li>
<li><p><span id="唐轶二十四-马植-7"></span>
见杜悰<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html#%E5%94%90%E8%BD%B6%E4%BA%8C%E5%8D%81%E4%B8%89-%E6%9D%9C%E6%82%B0-5">5</a>。</p></li>
<li><p><span id="唐轶二十四-马植-8"></span>
马植为相，与左军中尉马元贽有亢宗之分。上初即位，元贽恩泽倾内臣，曾赐宝带，内库第一者，元贽辄以遗植。一日便殿对，上覩植带，认是赐元贽者，诘之，植色变，不敢隐。翌日，罢为天平军节度使。行次华州，取植密吏董侔下御史狱，尽闻植交通之状，再贬常州刺史。《东观奏记》上。</p></li>
</ol>
</div>
<div id="魏-扶" class="section level2">
<h2>
<span class="header-section-number">75.7</span> 魏　扶<a class="anchor" aria-label="anchor" href="#%E9%AD%8F-%E6%89%B6"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-魏扶-1"></span>
大中元年，魏扶知礼闱。入贡院，题诗曰：「梧桐叶落满庭阴，鏁闭朱门试院深。曾是昔年辛苦地，不将今日负前心。」及牓出，为无名子削为五言以讥之。《南部新书》戊。又《诗话总龟》前集三九引。《唐诗纪事》五一。</li>
</ol>
</div>
<div id="崔龟从" class="section level2">
<h2>
<span class="header-section-number">75.8</span> 崔龟从<a class="anchor" aria-label="anchor" href="#%E5%B4%94%E9%BE%9F%E4%BB%8E"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-崔龟从-1"></span>
大中四年十一月，令狐绹守兵部侍郎拜相。宰执同列白敏中、崔龟从、崔铉以绹新加兵部南省上事，以故事送上必先集少府监，是日诸相以敏中、龟从尝为太常博士，遂改为集礼院。因命常侍柳公权记之，龟从为其文。略曰：「夫博士重官也，由此选者，继登三事，而又并时同位者相望。元和初，权德舆、李吉甫同在相位。长庆中，窦易直、杜元颖提印使蜀。命敏中始与郑肃及韦琮同居中书，予复叨重委。因志所同，以遗佗日，亦以知博士之选为重焉。」时令狐绹父楚，亦以博士相。时人荣之。《唐年补录》（《广卓异记》六）。《南部新书》己。</li>
</ol>
</div>
<div id="裴-休" class="section level2">
<h2>
<span class="header-section-number">75.9</span> 裴　休<a class="anchor" aria-label="anchor" href="#%E8%A3%B4-%E4%BC%91"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-裴休-1"></span>
唐金吾大将军张直方，西班倜傥勋臣也，好接宾客，歌妓丝竹，甲于他族。与裴相国休相对。相国始麻衣就试，执金慕其风采。裴因造谒，执金款待异礼。他日朝中盛称裴秀才文艺，朝贤讶之。相国恐涉杂交，不遑安处，自是不敢更历其门。执金频召不往，或曰：「裴秀才方谋进取，虑致物誉，非是偃蹇。」一日，又召传语曰：「若不妨及，即更奉荐。」裴益悚惕。《北梦琐言》一○。</p></li>
<li><p><span id="唐轶二十四-裴休-2"></span>
见柳棠<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html#%E5%94%90%E8%BD%B6%E4%BA%8C%E5%8D%81%E4%BA%8C-%E6%9F%B3%E6%A3%A0-1">1</a>。</p></li>
<li><p><span id="唐轶二十四-裴休-3"></span>
升平裴相国廉察宣城，朝谢后，未离京国。时曲江荷花盛发，与省阁名士数人同游。自慈恩寺屏去左右，各领小仆，步至紫云楼下，见五六人坐于水际，裴公与名士憩于旁，中有黄衣饮酒半酣，轩昂颇甚，指顾笑语轻脱，裴意稍不平，揖而问之：「吾贤所任何官？」率尔而对曰：「喏，即不敢，新授宣州广德县令。」连问裴曰：「押衙所任何职？」裴公效曰：「喏，即不敢，新授宣州观察使。」于是狼狈而走，同坐亦皆奔散。朝士抚掌大笑。不数日，布于京华。左右于铨司访之，云有广德县令请换罗江宰矣。宣皇在宫即闻是说，与诸王每为戏谈其事。及龙飞，裴公入秉钧轴，因书麻制回，谓枢近曰：「喏，即不敢，新授中书侍郎平章事。」《剧谈录》下。《广记》二五一引作《松窗杂录》。《唐语林》四。</p></li>
<li><p><span id="唐轶二十四-裴休-4"></span>
见唐宣宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E5%AE%A3%E5%AE%97-34">34</a>。</p></li>
<li><p><span id="唐轶二十四-裴休-5"></span>
以楚州刺史裴坦为知制诰。坦罢职赴阙，宰臣令狐绹擢用。宰臣裴休以坦非才，不称是选，建议拒之，力不胜。坦命既行，政事堂谒谢丞相。故事，谢毕，便与本院上事，四辅送之，施榻压角而坐。坦巡谒执政，至休厅，多输感谢，休曰：「此乃省台缪选，非休力也。」立命肩舁使出，不与之坐。两门吏云：「自有中书，未有此事也。」人多为坦羞之。至坦主贡举，擢休之子弘上第。时人云：「欲盖而彰，此之谓也。」《东观奏记》中。《南部新书》丁。《唐语林》六。</p></li>
<li><p><span id="唐轶二十四-裴休-6"></span>
丞相河东公尚古好奇。掌纶诰日，有亲表调授宰字于曲阜者，耕人垦田，得古铁器曰盎，腹容三斗，浅项痺足，规口矩耳，朴厚古丑，蠹蚀于土壤者。既洗涤之，复磨砻之，隐隐有古篆九字带盎之腰，曲阜令不能辨。兖州有书生姓鲁，善八体书，子男召致于邑，出盎示之，曰：「此大篆也，非今之所行者。惟某颇尝学之，是九字曰：『齐桓公会于葵邱岁铸。』」邑宰大奇其说，及以篆验，则字势存焉。乃辇致于河东公之门。公以为麟经时物，得以为古矣，宝之犹钟玦郜鼎也。视草之暇，辄引亲枝之分深者观之，以是京辇声为至宝。公后以小宗伯掌文学柄，得士之后，生徒有以盎宝为请者。裴公一日设食会门生，器出于庭，则离立环观，迭词以赞。独刘舍人蜕以为非当时之物，乃近世矫作也。公不悦，曰：「果有说乎？」紫微曰：「某幼专邱明之书，齐侯小白谥曰桓公，九合诸侯，取威定霸，葵邱之会，是第八盟。齐桓公鲁庄公九年即位，十六年会于幽，二十七年又会于幽，僖公三年会于阳谷，四年会诸侯侵蔡，五年会首止，七年会宁母，八年会洮，九年会葵邱，十五年会牡邱。 又按《礼》经，诸侯五月而葬，同盟至。既葬，然后反虞，既虞；然后卒哭；卒哭，然后定谥。则葵邱之会实在生前，不得以谥称之。此乃近世矫作也。」裴公恍然始悟，立命击碎，然后举爵尽欢而罢。《阙史》上。又《广记》一七二引。</p></li>
<li><p><span id="唐轶二十四-裴休-7"></span>
唐裴相公休留心释氏，精于禅律。师圭峰密禅师，得达摩顿门。密师注《法界观》、《禅诠》，皆相国撰序。常被毳衲于歌妓院，持钵乞食。自言曰：「不为俗情所染，可以说法为人。」每自发愿：「愿世世为国王，弘护佛法。」后于阗国王生一子，手文有相国姓字，闻于中朝。其子弟欲迎之，彼国勅旨不允也。《北梦琐言》六。又《广记》一一五引。《南部新书》癸。</p></li>
<li><p><span id="唐轶二十四-裴休-8"></span>
裴休，字公美，河东闻喜人也。守新安日，属运禅师初于黄檗山舍众入大安精舍，混迹劳侣，扫洒殿堂。公入寺烧香，主事祗接。因观壁画，乃问：「是何图相？」主事对曰：「高僧真仪。」公曰：「真仪可观。高僧何在？」僧皆无对。公曰：「此间有禅人否？」曰：「近有一僧，投寺执役，颇似禅者。」公曰：「可请来询问得否？」于是遽寻运师，公覩之欣然曰：「休适有一问，诸德吝辞，今请上人代醻一语。」师曰：「请相公垂问。」公即举前问，师朗声曰：「裴休！」公应诺。师曰：「在甚么处？」公当下知旨，如获珠。曰：「吾师真善知识也。示人克的若是，何汩没于此乎？」寺众愕然。自此延入府署，留之供养，执弟子之礼，屡辞不已。复坚请住黄檗山，荐兴祖教。有暇即躬入山顶谒，或渴闻玄论，即请师入州。公既通彻祖心，复博综教相，诸方禅学咸谓裴相不浪出黄檗之门也。至迁镇宣城，还思瞻礼，亦创精蓝，迎请居之。虽圭峰该通禅讲，为裴之所重，未若归心于黄檗而倾竭服膺者也。又撰《圭峰碑》云：「休与师于法为昆仲，于义为交友，于恩为善知识，于教为内外护。」斯可见矣。仍集《黄檗语要》，亲书序引，冠于编首，留镇山门。又亲书《大藏经》五百函号，迄今宝之。又圭峰禅师著《禅源诸诠》、《原人论》及《圆觉经疏注》、《法界观》公皆为之序。公父肃，字中明，任越州观察使，应三百年谶记，重建龙兴寺大佛殿，自撰碑铭。公遂笃志内典，深入法会。有《发愿文》传于世。《景德传灯录》一二。《五灯会元》四。</p></li>
<li><p><span id="唐轶二十四-裴休-9"></span>
裴休与黄蘖为忘年友。一日，同行宛水上，见有驾柴车过隄下，泥深牛惫，鞭之不已，休方止其鞭者，蘖遽曰：「不可不重打。两脚时，劝不得；四脚时，不肯行，也好打。」《东皋杂录》（《苕溪渔隐丛话》后集三七）。</p></li>
<li><p><span id="唐轶二十四-裴休-10"></span>
唐相裴休早隶业于河内之太行山，后登显位，建寺于彼，目为化城寺。旋授太原节镇，经由是寺，寺之僧粉额陈笔砚，俟裴公亲题之。裴公神情自若，以衣袖湿墨以书之，尤甚遒健。逮归，侍婢讶其霑渥，裴公曰：「向以之代笔来。」《天中记》三八。《宣和书谱》九。《书小史》一○。</p></li>
<li><p><span id="唐轶二十四-裴休-11"></span>
石霜山寺，在溜阳县南八十里，有崇胜禅寺。昔普会禅师居众千余，名其堂曰枯木，盖取其晏寂也。廉使丞相裴公尝亲枉大旆诣之，尽留玉环象笏在此，迄今存焉。毕田诗云：「石上泉华喷猛霜，境奇因此辟禅坊。使君环笏留何用？枯木千余满一堂。」《湘中故事》（《诗话总龟》前集一六）。</p></li>
<li><p><span id="唐轶二十四-裴休-12"></span>
裴休得桑木根，曰：「若作沉香想之，更无异相。虽对沉水香，反作桑根想，终不闻香气。诸相从心起也。」《常新录》（《云仙杂记》五）。</p></li>
<li><p><span id="唐轶二十四-裴休-13"></span>
和尚市语，以念珠为「百八丸。」裴休见人执此，则喜色可掬，曰：「手中把诸佛窖子，未见有堕三涂者也。」《清异录》下。</p></li>
<li><p><span id="唐轶二十四-裴休-14"></span>
裴休相公性慕禅林，往往挂衲，所生儿女多名师女、僧儿。潜令嬖妾承事禅师，留其圣种。当时士族无不恶之。李德裕相公性好玄门，往往冠褐，修彭祖房中之术，求茅君点化之功，沙汰缁徒，超升术士，但无所就，身死朱崖。议者以裴、李二公累代台铉，不守诸儒之行，各迷二教之宗，翻成点污空门，妖婬玄教。……近以二公之行，识者笑焉。所以时人讥晋公曰：「赵氏女皆尼氏女，师翁儿即晋公儿。却教术士难推算，胎月分张与阿谁？」《鉴诫录》二。　案：「晋公」，据文意当指裴休，然裴休未尝封晋公。</p></li>
<li><p><span id="唐轶二十四-裴休-15"></span>
升平裴相兄弟三人，俱有盛名。世谓俅不如俦，俦不如休。休好释氏，善隶书，所在寺额多书之。《唐语林》三。《南部新书》庚。</p></li>
</ol>
</div>
<div id="郑-朗" class="section level2">
<h2>
<span class="header-section-number">75.10</span> 郑　朗<a class="anchor" aria-label="anchor" href="#%E9%83%91-%E6%9C%97"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-郑朗-1"></span>
郑朗相公初举，遇一僧善气色，谓公曰：「郎君贵极人臣，然无进士及第之分。若及第，即一生厄塞。」既而状元及第，贺客盈门，唯此僧不至。及重试，退黜，唁者甚众，而此僧独贺，曰：「富贵在里。」既而竟如其所卜。《唐摭言》七。又《广记》二二四引。《感定录》（《广记》一五五）。</p></li>
<li><p><span id="唐轶二十四-郑朗-2"></span>
翰林学士、驾部郎中、知制诰庾道蔚，勅曰：「以艺文擢居近密，乖检慎，难处禁林，宜守本官，续连州刺史。」郑朗为御史大夫，道蔚以事干之，乞庇罪人者，朗啣之。朗既大用，积前事尽闻于上，故及此罪。《东观奏记》中。</p></li>
<li><p><span id="唐轶二十四-郑朗-3"></span>
以左拾遗郑言为太常博士。郑朗自御史大夫命相，朗先为浙西观察使，言实居幕中。朗建议：以谏官论时政得失，动关宰辅，郑言必括囊形迹，请移为博士。至大中十一年，崔慎由自户部侍郎秉政，复以左拾遗杜蔚为太常博士，蔚亦慎由旧僚也，踵为故事。至理之代，动循至公，后代方知难矣。《东观奏记》中。《唐语林》七。</p></li>
</ol>
</div>
<div id="崔慎由" class="section level2">
<h2>
<span class="header-section-number">75.11</span> 崔慎由<a class="anchor" aria-label="anchor" href="#%E5%B4%94%E6%85%8E%E7%94%B1"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-崔慎由-1"></span>
崔慎由以（元）〔大〕和元年登第，至开成，已入翰林。因寓直之夕，二更以来，有中使宣召，引入数重门，至一处，堂宇华焕，帘幕俱垂。见左右二广燃蜡而坐，谓慎由曰：「上不豫来已数日，兼自登极后圣政多亏。今奉太后中旨，命学士草废立令。」慎由大惊曰：「某有中外亲族数千口，列在绅，长行、兄弟、甥姪仅三百人，一旦闻此覆族之言，宁死不敢承命！况圣上高明之德，覆于八荒，岂可轻议！」二广默然无以为对。良久，启后户，引慎由至一小殿。见文宗坐于殿上，二广径登阶而疏文宗过恶，上唯俛首。又曰：「不为此拗木枕措大，不合更在此坐矣！」街谈以好拗为「拗木枕」。仍戒慎由曰：「事泄即是此措大也！」于是二广自执炬，送慎由出邃殿门，复令中使送至本院。慎由寻以疾出翰林，遂金縢其事付胤，故胤切于勦绝北司者由此也。诛北司后，胤方彰其事。《皮光业见闻录》（《通鉴考异》二一）。又《白孔六帖》一四、《古今合璧事类备要》外集五一、《永乐大典》二七三七引。《唐语林》三。　案：《通鉴考异》有辨误之文。</p></li>
<li><p><span id="唐轶二十四-崔慎由-2"></span>
相国崔公慎由廉察浙西。左目眦生赘，如息肉，欲蔽瞳人，视物极碍，诸医方无验。一日，淮南判官杨员外牧，自吴中越职，馔召于中堂。因话扬州有穆中善医眼，来为白府主，请遗书崔相国铉，令致之。崔公许诺。后数日，得书云：「穆生性粗疏，恐不可信。有谭简者，用心精审，胜穆甚远。」遂致以来。既见，白崔公曰：「此立可去，但能安神不挠，独断于中，则必効矣。」崔公曰：「如约，虽妻子必不使知。」谭简又曰：「须用九日晴明，亭午于静处疗之，若其日果能遂心，更无忧矣。」是时月初也。至六七日间，忽阴雨甚，谭生极有忧色。至八九大开霁，问崔公：「饮酒多少？」崔公曰：「户虽至小，亦可引满。」谭生大喜。初公将决意用谭之医，惟语大将中善医者沈师象，师象赞成其事。是日引谭生于使宅北楼，惟师象与一小竖随行，左右更无人知者。谭生请公饮酒数杯，端坐无思。俄而谭生以手微扪所患曰：「殊小事耳。」初觉似拔之，虽痛亦忍。又闻动剪刀声。白公曰：「此地稍暗，请移往中庭。」象与小竖扶公而至于庭。坐既定，闻栉焉有声。先是，谭生请好绵数两染绛，至是，以绛绵拭病处，兼傅以药，遂不甚痛。谭生请公开眼，看所赘肉，大如小指，坚如干筋，遂命投之江中。方遣报夫人及子弟。谭生立以状报淮南，崔相国复书云：「自发医后，忧疑颇甚。及闻痊愈，神思方安。」后数日，而征诏至金陵。嗟夫！向若杨君不遇，谭生不至，公心不断，九日不晴，征诏遽来，归期是切，碍其目疾，位当废矣，安得秉钧入辅，为帝股肱？此数事足验玄助。而公作相之后，谭生已逝，又何命之太薄也。《因话录》六。《唐语林》七。</p></li>
<li><p><span id="唐轶二十四-崔慎由-3"></span>
大中、咸通中，盛传崔慎由相公尝寓尺题于知闻。或曰：「王凝、裴瓒、舍弟安潜，朝中无呼字知闻，厅里绝脱靴宾客。」凝，终宣城；瓒，礼部尚书；潜，侍中。《唐摭言》七。又《广记》一八一引。</p></li>
<li><p><span id="唐轶二十四-崔慎由-4"></span>
唐自大中至咸通，白中令入拜相，次毕相𫍯、曹相确、罗相劭，权使相也，继升岩廊。崔相慎猷曰：「可以归矣，近日中书尽是蕃人。」盖以毕、白、曹、罗为蕃姓也。……近代吴融侍郎，乃赵崇大夫门生。即世日，天水叹曰：「本以毕、白待之，何乃乖于所望？」歉其不大拜，而亦讥当时也。《北梦琐言》五。又《广记》二五六引。</p></li>
<li><p><span id="唐轶二十四-崔慎由-5"></span>
见刘瑑<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%94%90%E8%BD%B6%E4%BA%8C%E5%8D%81%E5%9B%9B-%E5%88%98%E7%91%91-2">2</a>。</p></li>
</ol>
</div>
<div id="萧-邺" class="section level2">
<h2>
<span class="header-section-number">75.12</span> 萧　邺<a class="anchor" aria-label="anchor" href="#%E8%90%A7-%E9%82%BA"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-萧邺-1"></span>
见唐宣宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E5%AE%A3%E5%AE%97-37">37</a>。</li>
</ol>
</div>
<div id="刘-瑑" class="section level2">
<h2>
<span class="header-section-number">75.13</span> 刘　瑑<a class="anchor" aria-label="anchor" href="#%E5%88%98-%E7%91%91"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-刘瑑-1"></span>
唐刘瑑，字子全。幼苦学，能属文，才藻优赡。大中初，为翰林学士。是时新复河湟，边上戎事稍繁，会院中诸学士或多请告，瑑独当制。一日近草诏百函，笔不停缀，词理精当。夜艾，帝复召至御前，令草喻天下制。瑑濡毫抒思，顷刻而告就。迟明召对，帝大嘉赏，因而面赐金紫之服。瑑以文学受知，不数年，卒至大用。出郑处诲所撰刘瑑碑（《广记》一九九）。</p></li>
<li><p><span id="唐轶二十四-刘瑑-2"></span>
河东节度使刘瑑，在内署日，上深器异。大中十一年，上手诏追之，令乘递赴阙。初无知者，瑑奏发太原，人方信之。既至，拜户部侍郎判度支。十二月十七日次对，上以御按历日付瑑，令于下旬择一吉日，瑑不谕旨。上曰：「但择一拜官日即得。」瑑跪奏：「二十五日甚佳。」上曰：「此日命卿为相，秘无知者。」高湜自集贤校理，为蒋系凤翔从事，湜即瑑旧寮也，二十四日，辞瑑于宣平里私第，湜曰：「窃度旬日必副具瞻之望。」瑑笑曰：「来日具瞻，何旬日也？」湜惊不敢发。诘旦，果爰立矣，始以此事泄于湜。既入相，深有升平之望。与慎由议政于上前，慎由曰：「惟当甄别品流，上酬万一。」瑑曰：「王夷甫当晋衰之末，崇尚浮虚，祖述流品，终致中原版荡，晋室沦夷。今当盛明之朝，不能循名责实，使百吏各称其职而上酬陛下，臣未知致理之日。」慎由不能对，因此恩泽浸衰，罢为东川节度。《东观奏记》中。又《广卓异记》一二引。</p></li>
</ol>
</div>
<div id="蒋-伸" class="section level2">
<h2>
<span class="header-section-number">75.14</span> 蒋　伸<a class="anchor" aria-label="anchor" href="#%E8%92%8B-%E4%BC%B8"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-蒋伸-1"></span>
见李景让<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%94%90%E8%BD%B6%E4%BA%8C%E5%8D%81%E5%9B%9B-%E6%9D%8E%E6%99%AF%E8%AE%A9-3">3</a>。</p></li>
<li><p><span id="唐轶二十四-蒋伸-2"></span>
宣宗朝，蒋伸判户部事，特承恩渥，每对多及时政。一日延英奏曰：「近日爵赏称异，人思侥幸者。」上惊曰：「如此即乱（去也）〔矣〕。」伸曰：「乱即未乱，但思侥幸者多，乱亦不难。」上称叹再三，语毕，三起三留。上曰：「后度即不独对卿也。」伸不谕。上此后延英遂入相，中外咸知上命相独出宸襟。柳玭《十四事》（《广卓异记》七）。</p></li>
<li><p><span id="唐轶二十四-蒋伸-3"></span>
见李景让<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%94%90%E8%BD%B6%E4%BA%8C%E5%8D%81%E5%9B%9B-%E6%9D%8E%E6%99%AF%E8%AE%A9-7">7</a>。</p></li>
<li><p><span id="唐轶二十四-蒋伸-4"></span>
见韩衮<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html#%E5%94%90%E8%BD%B6%E4%BA%8C%E5%8D%81%E5%85%AD-%E9%9F%A9%E8%A1%AE-1">1</a>。</p></li>
</ol>
</div>
<div id="郑-光" class="section level2">
<h2>
<span class="header-section-number">75.15</span> 郑　光<a class="anchor" aria-label="anchor" href="#%E9%83%91-%E5%85%89"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-郑光-1"></span>
唐郑光除河中节度，宣宗问曰：「卿在凤翔，判官是何人？」光曰：「冯三。」上不之会。枢密使奏曰：「是冯衮。臣曾充使至彼，知之。」上曰：「便与冯三为副使。」及罢河中归，又诏对，上曰：「卿在河中事大好。」光对曰：「臣须开始得。」又更对他事，曰：「不得，臣须裂始得。」上大笑。后朝臣每遇延英入阁候对，多以开始为号。时裴思谦郎中为节判，顷客于河中，到使院，裴曰：「某在身官爵，为尚书削尽。」皆谓不以本官呼之。光在河中时，遇国忌行香，便与判官及屈诸客就寺醼饮，征令。时薛起居保逊为客在坐，光把酒曰：「某改令，身上取果子名。」云：「膍脐。」他人皆寻思不得。至薛还令，云：「脚杏。」满坐大笑。《卢氏杂说》（《广记》二六七）。《玉泉子》。</p></li>
<li><p><span id="唐轶二十四-郑光-2"></span>
见唐宣宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E5%AE%A3%E5%AE%97-26">26</a>。</p></li>
<li><p><span id="唐轶二十四-郑光-3"></span>
见韦澳<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%94%90%E8%BD%B6%E4%BA%8C%E5%8D%81%E5%9B%9B-%E9%9F%A6%E6%BE%B3-5">5</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%94%90%E8%BD%B6%E4%BA%8C%E5%8D%81%E5%9B%9B-%E9%9F%A6%E6%BE%B3-6">6</a>。</p></li>
<li><p><span id="唐轶二十四-郑光-4"></span>
见韦澳<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%94%90%E8%BD%B6%E4%BA%8C%E5%8D%81%E5%9B%9B-%E9%9F%A6%E6%BE%B3-5">5</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%94%90%E8%BD%B6%E4%BA%8C%E5%8D%81%E5%9B%9B-%E9%9F%A6%E6%BE%B3-6">6</a>。</p></li>
<li><p><span id="唐轶二十四-郑光-5"></span>
见田询<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%94%90%E8%BD%B6%E4%BA%8C%E5%8D%81%E5%9B%9B-%E7%94%B0%E8%AF%A2-1">1</a>。</p></li>
</ol>
</div>
<div id="郑-颢" class="section level2">
<h2>
<span class="header-section-number">75.16</span> 郑　颢<a class="anchor" aria-label="anchor" href="#%E9%83%91-%E9%A2%A2"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-郑颢-1"></span>
见唐宣宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E5%AE%A3%E5%AE%97-20">20</a>。</p></li>
<li><p><span id="唐轶二十四-郑颢-2"></span>
见崔雍<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html#%E5%94%90%E8%BD%B6%E4%BA%8C%E5%8D%81%E5%85%AD-%E5%B4%94%E9%9B%8D-2">2</a>。</p></li>
<li><p><span id="唐轶二十四-郑颢-3"></span>
郑颢都尉第一榜，托崔雍员外为榜。雍甚然诺，颢从之，雍第推延。至榜除日，颢待榜不至，陨获且至。会雍遣小僮寿儿者传云：「来早陈贺。」颢问：「有何文字？」寿儿曰：「无。」然日势既暮，寿儿且寄院中止宿，颢亦怀疑，因命搜寿儿怀袖，一无所得。颢不得已，遂躬自操觚。夜艾，寿儿以一蜡弹丸进颢，即榜也。颢得之大喜，狼忙札之，一无更易。《唐摭言》八。</p></li>
<li><p><span id="唐轶二十四-郑颢-4"></span>
大中十年，郑颢都尉放榜，请假往东洛觐省，生徒饯于长乐驿。俄有纪于屋壁曰：「三十骅骝一哄尘，来时不锁杏园春。杨花满地如飞雪，应有偷游曲水人。」《唐摭言》三。《唐诗纪事》五四。</p></li>
<li><p><span id="唐轶二十四-郑颢-5"></span>
郑颢尝梦中得句云：「石门雾露白，玉殿莓苔青。」续成长韵。此一联，杜甫集中诗。《南部新书》己。《诗史》（《诗话总龟》前集三五）。《唐诗纪事》五四。</p></li>
</ol>
</div>
<div id="柳仲郢" class="section level2">
<h2>
<span class="header-section-number">75.17</span> 柳仲郢<a class="anchor" aria-label="anchor" href="#%E6%9F%B3%E4%BB%B2%E9%83%A2"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-柳仲郢-1"></span>
柳仆射仲郢任盐铁使，奉敕：医人刘集宜与一场官。集医行闾阎间，颇通中禁，遂有此命。仲郢手疏执奏曰：「刘集之艺若精，可用为翰林医官，其次授州府医博士。委务铜盐，恐不可责其课最。又场官贱品，非特敕所宜。臣未敢奉诏。」宣宗御笔批：「刘集与绢百匹，放东回。」数日，延英对，曰：「卿论刘集大好。」《唐语林》二。</p></li>
<li><p><span id="唐轶二十四-柳仲郢-2"></span>
蜀东西川之人常互相轻薄。西川人言：「梓州者，乃我东门之草市也，岂得与我为耦哉？」节度柳仲郢闻之，为幕客曰：「吾立朝三十年，清华备历，今日始得与西川作市令。」闻者皆笑之。故世言东西两川人多轻薄。《北梦琐言》（《广记》二六五）。《南部新书》辛。</p></li>
<li><p><span id="唐轶二十四-柳仲郢-3"></span>
唐柳仆射仲郢镇郪城，有一婢失意，将婢于成都鬻之。盖巨源使君乃西川大校，累典雄郡，宅在苦竹溪，女侩具以柳婢言导，盖公欲之，乃取归其家，女工之具悉随之，日夕赏其巧技。或一日，盖公临街窥窗，柳婢在侍，通衢有鬻绫罗者从窗下过，召俾就宅。盖公于束缣内选择边幅，舒卷揲之，第其厚薄，酬酢可否。柳婢失声而仆，似中风恙，命扶之而去，一无言语，但令舆还女侩家。翌日而瘳，诘其所苦，青衣曰：「某虽贱人，曾为柳家细婢，死则死矣，安能事卖绢牙郎乎！」蜀都闻之，皆嗟叹也。清族之家，率由礼门。盖公暴贵，未知士风，为婢仆所讥，宜矣哉！《北梦琐言》四。又《广记》二六一引。《嬾真子》二。《北轩笔记》。</p></li>
<li><p><span id="唐轶二十四-柳仲郢-4"></span>
余家升平里西堂藏书，经史子集皆有三本。一本纸墨签束尤华丽者镇库；一本次者长将随行披览；又一本次者后生子孙为业。《柳氏序训》（《海录碎事》一八）。又《澄怀录》（陶本《说郛》二三）引。 　案：《南部新书》丁作柳公绰藏书。《新唐书》一六三作柳仲郢。</p></li>
</ol>
</div>
<div id="柳-珪" class="section level2">
<h2>
<span class="header-section-number">75.18</span> 柳　珪<a class="anchor" aria-label="anchor" href="#%E6%9F%B3-%E7%8F%AA"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-柳珪-1"></span>
柳珪是韦悫门生，悫尝云：「三十人惟柳先辈便进灯烛下本。」《南部新书》丁。</p></li>
<li><p><span id="唐轶二十四-柳珪-2"></span>
蓝田尉直弘文馆柳珪，擢为右拾遗、弘文馆直学士，给事中萧倣、郑裔绰驳还曰：「陛下高悬爵位，本待贤良，既命浇浮，恐非惩劝。珪居家不禀于义方，奉国岂尽于忠节？」刑部尚书柳仲郢，诣东上阁门进表，称「子珪才器庸劣，不合尘玷谏垣。若诬以不孝，即冤屈为甚。」太子少师柳公权。又讼侵毁之枉，上令免珪官，且在家修省。贞元、元和已来，士林家礼法严整，以韩皋、柳公绰、柳仲郢为称首。一旦子孙不孝，簪组叹惜。《东观奏记》中。《唐语林》六。</p></li>
</ol>
</div>
<div id="李景让" class="section level2">
<h2>
<span class="header-section-number">75.19</span> 李景让<a class="anchor" aria-label="anchor" href="#%E6%9D%8E%E6%99%AF%E8%AE%A9"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-李景让-1"></span>
李景让字后己。尚书，少孤贫，夫人某氏，性严重明断，近代贵族母氏之贤，无及之也。孀居东洛，诸子尚幼，家本清素，日用尤乏。尝值霖雨且久，其宅院内古墙夜坍隤，童仆修筑次，忽见一糟船，实以散钱，婢仆等当困窭之际，喜其有获，相率奔告于堂上。太夫人闻之，诫童仆曰：「切未得辄取，候吾来视之而后发。」既到，命取酒酹之曰：「吾闻不勤而获禄，犹为身灾，士君子所慎者，非义之得也，吾何堪焉？若天实以先君余庆悯及未亡人，当令此诸孤学问成立，他日为俸钱赉吾门。此未敢觌。」乃令函掩如故。其后诸子景让、景温、字德己。景庄皆进士擢第，并有重名，位至方岳。景让最刚正，奏弹无所避。为御史大夫，宰相宅有看街楼子，皆幛之，惧其纠劾也。然终以强毅为时所忌。旧俗除亚相者，百日内若别有人登庸，谓之辱台。而景让未十旬，蒋公伸入相，景让除西川节度，赴任不逾年，乃请老归于洛下，终身不复再起。太夫人孀居之岁，才未中年，贞干严肃，姻族敬惮，训厉诸子，言动以礼，虽及宦达之后，稍怠于辞旨，则槚楚无舍。先是景让除浙西节度使，已而忽问曰：「取何日进发？」偶然忘思虑，便云拟取某日。太夫人曰：「若此日，吾或有事，去未得如何！」景让惶惧，方悟失对。太夫人曰：「官职贵达，不用老母得也。」命童仆折去巾绶，挞于堂下。景让时已斑白，而高堂严厉，常若履冰，绅之流，健羡莫及。其后在浙西日，左都押衙因应对乖礼，怒挞而毙之。既而三军汹汹，将致翻城，太夫人乃候其受衙之际，出坐厅中，叱景让立于阶下曰：「天子以方岳命汝镇抚，安得轻弄刑政！苟致一方非宁，不唯上负圣君，而令垂暮老母，衔羞而死，且使老妇何面目见汝先大夫于地下？」言切语正，左右感咽。乃命坐于庭中，将挞其背，宾僚将校毕至，拜泣乞之。移时不许，大将以下，呜咽感谢之，于是军伍帖然无复异议矣。景庄累举不捷，太夫人闻其点额，即笞其兄，中表皆劝。如是累岁，连受庭责，终不荐托。亲知切请之，则曰：「朝廷知是李景让弟，非是冒取一名者，自合放及第耳。」既而宰相果谓春官：「今年李景庄须放及第，可悯那老儿一年遭一顿杖。」是岁景庄登第矣。《金华子》上。《续世说》八。《唐语林》三、四。</p></li>
<li><p><span id="唐轶二十四-李景让-2"></span>
见李复言<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html#%E5%94%90%E8%BD%B6%E4%BA%8C%E5%8D%81%E4%BA%8C-%E6%9D%8E%E5%A4%8D%E8%A8%80-1">1</a>。</p></li>
<li><p><span id="唐轶二十四-李景让-3"></span>
大中年，丞郎宴席。蒋伸在座，忽斟一杯，言曰：「席上有孝于家，忠于国，及名重于时者，饮此爵。」众皆肃然，无敢举者。独李公景让起引此爵。蒋曰：「此宜其然。」《卢氏杂说》（《广记》二三三）。《南部新书》辛。《唐语林》一。</p></li>
<li><p><span id="唐轶二十四-李景让-4"></span>
李景让为吏部尚书，抗疏言：「穆宗至敬宗、文宗、武宗四庙当迁出。以穆宗是上兄弟，文宗已下，是上犹子。陛下拜兄尚可，拜姪可乎？使陛下得新事七庙，宜重升太宗已下入庙，以正三昭三穆之序。」事下百官集议，不定而止。时人以上方衔穆宗深，为景让希旨，多不直其事。《东观奏记》下。</p></li>
<li><p><span id="唐轶二十四-李景让-5"></span>
李景让、夏侯孜偘偘立朝，俱励风操。景让为御史大夫，视事之日，以侍御史孙玉汝、监察御史卢狷、王觌不称职，请移他官。孜为右丞相，以职方郎中裴𫍯、虞部郎中韩瞻俱声绩不立，诙谐取容，𫍯改太子中允，瞻改凤州刺史。《东观奏记》下。《唐语林》三。</p></li>
<li><p><span id="唐轶二十四-李景让-6"></span>
李景让为御史大夫。初，大夫不旬月，多拜丞相。台中故事：以百日内他人拜相为「辱台」。景让未旬，除剑南节度使。未几，请致仕。客有劝之曰：「仆射廉洁，纵薄于富贵，岂不为诸郎谋耶？」笑曰：「李景让儿讵饿死乎？」退居洛中，门无杂宾。李琢罢浙西，谒景让，且下马，不肯见；方去，命人𣃁其马台云。《唐语林》七。</p></li>
<li><p><span id="唐轶二十四-李景让-7"></span>
始蒋伸相登庸，李景让尚书西川览报状而叹曰：「不能伏事斯人也。」遽托疾离镇。有诗曰：「成都十万户，抛若一鸿毛。」《北梦琐言》五。又《广记》二五六引、《唐诗纪事》五○引。</p></li>
<li><p><span id="唐轶二十四-李景让-8"></span>
见唐宣宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E5%AE%A3%E5%AE%97-72">72</a>。</p></li>
<li><p><span id="唐轶二十四-李景让-9"></span>
见殷尧藩<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html#%E5%94%90%E8%BD%B6%E4%BA%8C%E5%8D%81%E4%BA%8C-%E6%AE%B7%E5%B0%A7%E8%97%A9-1">1</a>。</p></li>
</ol>
</div>
<div id="卢-钧" class="section level2">
<h2>
<span class="header-section-number">75.20</span> 卢　钧<a class="anchor" aria-label="anchor" href="#%E5%8D%A2-%E9%92%A7"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-卢钧-1"></span>
卢相国钧初及第，颇窘于牵费。俄有一仆愿为月佣，服饰鲜絜，谨干不与常等。覩钧褊乏，往往有所资。时俯及关宴，钧未办醵率，忧形于色。仆辄请罪，钧具以实告。对曰：「极细事耳。郎君可以处分，最先合勾当何事？」钧初疑其妄，既而将觇之，绐谓之曰：「尔若有伎，吾当主宴，第一要一大第为备宴之所，次则徐图。」其仆唯而去，顷刻乃回，白钧曰：「已税得宅矣，请几郎检校。」翌日，钧强往看之，既而朱门甲第拟于宫禁。钧不觉欣然，复谓曰：「宴处即大如法，此尤不易张陈。」对曰：「但请选日，启闻侍郎张陈。某请专掌。」钧始虑其非，反复诘问，但微笑不对。或意其非常人，亦不固于猜疑。既宴除之日，钧止于是。俄覩幕帟茵毯，华焕无比，此外松竹、花卉皆称是，钧之醵率毕至。由是公卿间靡不夸诧。诘朝，其仆请假，给还诸色假借什物，因之一去不返。逮旬日，钧异其事，驰往旧游访之，则向之花竹一无所有，但见颓垣坏楝而已。议者以钧之仁感通神明，故为曲赞一春之盛，而成终身之美。《唐摭言》三。又《广记》八四引。</p></li>
<li><p><span id="唐轶二十四-卢钧-2"></span>
唐相国卢公钧，进士射策为尚书郎，以疾出为均州刺史。到郡，疾稍加，羸瘠，不耐见人，常于郡后山斋养性独处，左右接侍亦皆远去，非公呼召，莫敢前也。《神仙感遇传》（《广记》五四》）。</p></li>
<li><p><span id="唐轶二十四-卢钧-3"></span>
卢司空钧为郎官，守衢州。有进士贽谒，公开卷阅其文十余篇，皆公所制也。语曰：「君何许得此文？」对曰：「某苦心夏课所为。」公云：「此文乃某所为，尚能自诵。」客乃伏，言：「某得此文，不知姓名，不悟员外撰述者。」《唐语林》七。《芝田录》（《类说》一一）。</p></li>
<li><p><span id="唐轶二十四-卢钧-4"></span>
进士卢融尝说：卢元公镇南海日，疽发于鬓，气息惙然。有一少年道士直来床前，谓相国曰：「本师知尚书病疮，遣某将少膏药来，可便傅之。」相国宠姬韩氏遂取膏药疾贴于疮上，至暮而较，数日平复。于仓皇之际，不知道士所来，及令勘中门至衙门十数重，竝无出入处，方知其异也。盛膏小银合子，韩氏收得，后犹在。融即相国亲密，目验其事。因附于此。《尚书故实》。</p></li>
<li><p><span id="唐轶二十四-卢钧-5"></span>
瓦屋子，盖蚌蛤之类也，南中旧呼为蚶子头，因卢钧尚书作镇，遂改为瓦屋子，以其壳上有棱如瓦垅，故名焉。《岭表录异》下。又《绀珠集》一三引。</p></li>
<li><p><span id="唐轶二十四-卢钧-6"></span>
卢元公钧镇北都，推官李璋幕中饮酒醉，决主酒军职衙前虞候。明日，元公出赴行香，其徒百八十人横街见公，论无小推巡决得衙前虞候例。元公命收禁责状。至衙，命李推官所决者更决配外镇，其余虞候各罚金。内外不测。璋惶恐，衣公服求见。公问：「何事公服？请十郎袴衫麻鞋相见。」璋欲引咎，公语皆不及。临去，曰：「十郎不决衙前虞候，只决所由。假使错误，亦不可纵。况太原边镇，无故二百虞候横拦节度使，须当挫之。」璋后为尚书右丞。《唐语林》一。</p></li>
<li><p><span id="唐轶二十四-卢钧-7"></span>
卢公镇太原，同日补左右都押衙。其牒置案前阶上，补右者先自探之，展见「右」字，却折于阶上，退身致词云：「在军门几十年，前后主办，未尝败绩。伏蒙右补，情有嫌郁，谨未敢受。」公曰：「君近前。君知军中无年劳，知有拔卒为将否？君不同蔡袭，有功朝廷，合议超宠。」其人未逊。公复召前，并排衙大校悉前，曰：「君怏恨右补都衙军，不见卢钧耶？」军中见节使自呼姓名，皆悚然。「处钧进士出身，历中外五十年，岂不消中书一顿饭？临年暮齿，亦是得一裹香纸，合如何？」于是牙中感泣，领拜谢而去。蔡受左都押衙，即日表荐为上将军，寻建幢，节镇湖南。《唐语林》一。</p></li>
<li><p><span id="唐轶二十四-卢钧-8"></span>
见柳公权<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html#%E5%94%90%E8%BD%B6%E4%BA%8C%E5%8D%81%E4%BA%8C-%E6%9F%B3%E5%85%AC%E6%9D%83-5">5</a>。</p></li>
</ol>
</div>
<div id="杜-胜" class="section level2">
<h2>
<span class="header-section-number">75.21</span> 杜　胜<a class="anchor" aria-label="anchor" href="#%E6%9D%9C-%E8%83%9C"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-杜胜-1"></span>
见唐宣宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E5%AE%A3%E5%AE%97-79">79</a>。</p></li>
<li><p><span id="唐轶二十四-杜胜-2"></span>
杜胜给事在杭州之日，问娄千宝曰：「胜为宰相之事何如？」曰：「如筮得震封，有声而无形也。《周易》卜得《震》卦，如闻雷不见其形，凡事皆不成遂也。当此之时，或阴人之所谮也。若领大镇，必忧悒成疾，可以修禳乎！」后杜公为度支侍郎，有直上之望，草麻待宣，府吏已上，于杜公门搆板屋，将布沙堤，忽有东门骠骑，奏以小疵，而承旨以蒋伸侍郎拜相，杜出镇天平，忧悒不乐，失其大望也。乃叹曰：「金华娄山人之言，果应矣！」……杜尚书寻亦薨于郓州。《云溪友议》中。又《广记》二二三引。</p></li>
</ol>
</div>
<div id="韦-澳" class="section level2">
<h2>
<span class="header-section-number">75.22</span> 韦　澳<a class="anchor" aria-label="anchor" href="#%E9%9F%A6-%E6%BE%B3"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-韦澳-1"></span>
韦澳与萧寘，大中中，同为翰林学士，每寓直，多召对。内使云：「但两侍郎入直，即内中便知宣旨。」又澳举进士时，日者陈子谅号为陈特快，云：「诸事未敢言，惟青州节度使不求自得。」果除拜。《南部新书》丁。</p></li>
<li><p><span id="唐轶二十四-韦澳-2"></span>
见唐宣宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E5%AE%A3%E5%AE%97-28">28</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E5%AE%A3%E5%AE%97-32">32</a>。</p></li>
<li><p><span id="唐轶二十四-韦澳-3"></span>
见唐宣宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E5%AE%A3%E5%AE%97-28">28</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E5%AE%A3%E5%AE%97-32">32</a>。</p></li>
<li><p><span id="唐轶二十四-韦澳-4"></span>
故事：京兆尹在私第，但奇日入府，偶日入递院。崔郢为京兆尹，囚徒逸狱而走，上始命造京兆尹廨宅，京兆尹不得离府。上以崔罕、郢并败官，面召翰林学士韦澳，授京兆尹，便令赴上。赐度支钱二万贯，令造府宅。澳公正方严，吏不敢欺。委长安县尉李信主其事，造成廨宇，极一时壮丽，尚有羡缗却进。《东观奏记》中。《南部新书》丁。《唐语林》一。</p></li>
<li><p><span id="唐轶二十四-韦澳-5"></span>
韦澳为京兆尹，豪右敛手。国舅郑光，庄不纳租，澳絷其主者，期以五日，不足，必抵以法。太后为言之。上延英问澳，澳具奏本末，上曰：「今日纳租足，放否？」曰：「尚在限内，来日即不得矣。」澳既出半廷，上连召之，曰：「国舅庄租今日纳足，放主者否？」澳曰：「必放。」上入告太后曰：「韦澳不可犯，且与送钱纳却。」顷刻而放。《东观奏记》中。《唐语林》三。</p></li>
<li><p><span id="唐轶二十四-韦澳-6"></span>
郑光，宣宗之舅，别墅吏颇恣横，为里中患。积岁征租不入。户部侍郎韦澳为京兆尹，擒而械系之。及延英对，上曰：「卿禁郑光庄吏，何罪？」澳具奏之。上曰：「卿拟如何处置？」澳曰：「臣欲寘于法。」上曰：「郑光甚惜，如何？」澳曰：「陛下自内庭用臣为京兆，是使臣理畿甸积弊。若郑光庄吏积年为蠹，得宽重典，则是朝廷之法独行于贫下，臣未敢奉诏。」上曰：「诚如此。但郑光再三干朕，卿与贷法，得否？不然，重决贷死，可否？」澳曰：「臣不敢不奉诏，但许臣且系之，俟征积年税物毕放出，亦可为惩戒。」上曰：「可也。为郑光所税扰乡，行法自近。」澳自延英出，径入府杖之，征欠租数百斛，乃纵去。《唐语林》二。</p></li>
<li><p><span id="唐轶二十四-韦澳-7"></span>
先是，京兆府进士、明经解送，设殊、次、平等三级，以甄别行实。近年公道益衰，止于奔竞，至解送之日，威势挠败，如市道焉。至是，澳牓曰：「朝廷将裨教化，广设科塲。当开元、天宝之间，始专重明经、进士。及贞元、元和之际，又益以荐送相高。当时务尚切磋，不分党甲，绝侥幸请托之路，有推贤让能之风。等列标名，仅同科第，既为盛事，固可公行。近日以来，前规顿改，互争强弱，多务奔驰。定高卑于下第之初，决可否于差官之日。曾非考核，尽系经营。奥学雄文，例舍于贞方寒素；增年矫白，尽取以党比群强。中选者曾不足云，而争名者益炽其事。澳叨司畿甸，合贡英髦，非无藻鉴之心，惧有爱憎之谤。且李膺以不察孝廉去任，胡广以轻举茂才免官，况其管窥，实难裁处。况礼部格文，本无等第，府庭解送，不合区分。今年合送省进士、明经等，并以纳策试前后为定，不在更分等第之限。」词科之盛，本以京兆府等第级。建中二年，崔元翰、崔敖、崔备三人，府元、府副、府第三人。于邵知贡举，放及第，并依府列，盖推崇艺实，不能易也。自文学道丧，朋党道兴，纷竞既多，澳不胜愤，遂此厘革，盖救一时之弊。人多惜之。《东观奏记》中。《唐语林》一。</p></li>
<li><p><span id="唐轶二十四-韦澳-8"></span>
韦澳辞判户部，归谓甥姪曰：「已让版使矣。」《海录碎事》一一上。</p></li>
<li><p><span id="唐轶二十四-韦澳-9"></span>
韦澳在翰林，极承恩遇。自京兆尹出为河阳三城节度使，当轴者挤之也。大中十三年，魏博节度使何弘敬就加中书令，上命宣徽南院王居方往魏博赐麻制，假道河阳，上以薄纸手诏澳曰：「密饬装，秋当与卿相见。」戒居方曰：「过河阳，以此赐澳，无令人知。」居方既至，密以宸翰授澳。上七月寝疾，八月晏驾，遂中寝。《东观奏记》下。</p></li>
</ol>
</div>
<div id="沈-询" class="section level2">
<h2>
<span class="header-section-number">75.23</span> 沈　询<a class="anchor" aria-label="anchor" href="#%E6%B2%88-%E8%AF%A2"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-沈询-1"></span>
潞州沈尚书询，宣宗九载主春闱，将欲放牓，其母郡君夫人曰：「吾见近日崔、李侍郎，皆与宗盟及第，似无一家之谤。汝叨此事，家门之庆也。于诸叶中，拟放谁也？」吴兴沈氏，相见问叶，不问房。询曰：「莫先沈光也。」太夫人曰：「沈光早有声价，沈擢次之。二子科名，不必在汝，自有他人与之。吾以沈儋孤单，鲜其知者，汝其不愍，孰能见哀？」询不敢违慈母之命，遂放儋第也。光后果升上第，擢奏芸阁，从事三湘。太夫人之朗悟，亦儋之感激焉。《云溪友议》下。</p></li>
<li><p><span id="唐轶二十四-沈询-2"></span>
见韩洙<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%94%90%E8%BD%B6%E4%BA%8C%E5%8D%81%E5%9B%9B-%E9%9F%A9%E6%B4%99-1">1</a>。</p></li>
<li><p><span id="唐轶二十四-沈询-3"></span>
大中九年，日官李景亮奏云：「文昌暗，科场当有事。」沈询为礼部，甚惧焉。至是三科尽覆试，宏词赵秬等皆落，吏部裴谂除祭酒。《南部新书》戊。</p></li>
<li><p><span id="唐轶二十四-沈询-4"></span>
沈询侍郎，清粹端美，神仙中人也。制除山北节旄，京城诵曹唐《游仙诗》云：「玉诏新除沈侍郎，便分茅土领东方。不知今夜游何处，侍从皆骑白凤凰。」即风姿可知也。《北梦琐言》五。《诗话总龟》前集一九。《唐诗纪事》三九。</p></li>
<li><p><span id="唐轶二十四-沈询-5"></span>
唐沈询侍郎，亚之之子也。昆弟二人，一人忘其名。乘舸泛河，为惊湍激船桚梁板漂递，沈子亦漂而死。询镇潞州，宠婢，夫人甚妬，因配与家人归秦。其婢旦夕只在左右，归秦惭恨，伺隙剚刃于询，果罹凶手。杀归秦以充祭，亦无及也。《北梦琐言》一二。　案：沈询为传师之子，此误作亚之之子。</p></li>
<li><p><span id="唐轶二十四-沈询-6"></span>
沈询有嬖妾，其妻害之，私以配内竖归秦，询不能禁。既而妾犹侍内，归秦耻之，乃挟刃伺隙，杀询及其夫人于昭义使衙。是夕，询尝宴府中宾友，乃便歌著词令曰：「莫打南来雁，从他向北飞。打时双打取，莫遣两分离。」及归而夫妻并命焉。时咸通四年也。《北梦琐言》（《广记》二七五）。《南部新书》庚。</p></li>
</ol>
</div>
<div id="高-璩" class="section level2">
<h2>
<span class="header-section-number">75.24</span> 高　璩<a class="anchor" aria-label="anchor" href="#%E9%AB%98-%E7%92%A9"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-高璩-1"></span>
见白敏中<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%94%90%E8%BD%B6%E4%BA%8C%E5%8D%81%E5%9B%9B-%E7%99%BD%E6%95%8F%E4%B8%AD-10">10</a>。</li>
</ol>
</div>
<div id="韦-觐" class="section level2">
<h2>
<span class="header-section-number">75.25</span> 韦　觐<a class="anchor" aria-label="anchor" href="#%E9%9F%A6-%E8%A7%90"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-韦觐-1"></span>
太仆韦卿觐，欲求夏州节度使。有巫者知其所希，忽诣韦门曰：「某善祷祝星神，凡求官职者，必能应之。」韦卿不知其诳诈，令择日。夜深于中庭备酒菓香灯等，巫者乘醉而至，请韦卿自书官阶一道，虔启于醮席。既得手书官衔，仰天大叫曰：「韦觐有异志，令我祭天！」韦公合族拜乞之：「山人无以此言，百口之幸也。」凡所翫用财物，悉与之。时湖上崔大夫偘充京尹府，囚叛狱，谓巫者是其一辈。里胥话其衣装忽异，巫情窘，乃云：「太仆韦觐，曾令我祭天。我欲陈告，而以家财求我。非窃盗也。」既当申奏，宣宗皇帝召觐至其殿前，获明冤状，复召宰臣，诏曰：「韦觐，城南上族，轩盖承家，昨为求官，遂招诬谤。无令酷吏加之罪。」原其师诬诳，便付京兆处死讫。申韦则量事受责，门下议贬潘州司马。《云溪友议》中。又《广记》二八三引。　案：《通鉴》二四九记此事，作「韦庐」。</li>
</ol>
</div>
<div id="郑-薰" class="section level2">
<h2>
<span class="header-section-number">75.26</span> 郑　薰<a class="anchor" aria-label="anchor" href="#%E9%83%91-%E8%96%B0"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-郑薰-1"></span>
吏部郑侍郎薰介洁方廉，以端劲自许，朝右畏惮。咸通初，有德音云：「官阶至朝散大夫者，许追荣先世，及妻以邑封；至正议大夫者，用勋荫子；至光禄大夫者，得衮服庙祭，设棨戟。」一日，内侍省牒言：「弓箭库使正议大夫内谒者监某乙，请少恩例，用阶荫子。」吏部牒司勋刺检云：「大历中鱼朝恩曾有是事。」郑公怒吏，判其后云：「正议大夫诚宜荫子，内谒者监不合有男。」有司具以此牒，自是无敢复请者。后以聚食百口，困于朝俸，白执政以外任为请。时宰以公清望耆德，议假端揆出刺华州，拟状留中不出。论者或以为尝失律于宛陵，上意迟于再委分阃。而仆射李公亦尝不利于镜水，何三拥朱轮于莲华峰下哉？盖以三峰且无戎机，不侔藩府，止类关辅丞郎耳。今者恩命不行，实以刚简为幸臣所忌。《阙史》上。</p></li>
<li><p><span id="唐轶二十四-郑薰-2"></span>
郑薰知举，放牓日，唯舍人毕𫍯到宅谢恩。至萧倣放牓日，并无朱紫及门。时论诮之。《卢氏杂说》（《广记》一七八）。《唐语林》三。　案：诮之，《唐语林》作「称之」。</p></li>
<li><p><span id="唐轶二十四-郑薰-3"></span>
郑侍郎薰主文，误谓颜标乃鲁公之后。时徐方未宁，志在激劝忠烈，即以标为状元。谢恩日，从容问及庙院。标曰：「寒畯也，未尝有庙院。」薰始大悟，塞默而已。寻为无名子所嘲曰：「主司头脑太冬烘，错认颜标作鲁公。」《唐摭言》八、一三。又《广记》一八二、二五六引。《唐诗纪事》五〇。</p></li>
<li><p><span id="唐轶二十四-郑薰-4"></span>
郑少师薰于里第植小松七本，自号七松处士。异代可对五柳先生。《南部新书》戊。</p></li>
</ol>
</div>
<div id="孔温业" class="section level2">
<h2>
<span class="header-section-number">75.27</span> 孔温业<a class="anchor" aria-label="anchor" href="#%E5%AD%94%E6%B8%A9%E4%B8%9A"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-孔温业-1"></span>
见白敏中<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%94%90%E8%BD%B6%E4%BA%8C%E5%8D%81%E5%9B%9B-%E7%99%BD%E6%95%8F%E4%B8%AD-11">11</a>。</li>
</ol>
</div>
<div id="孔温裕" class="section level2">
<h2>
<span class="header-section-number">75.28</span> 孔温裕<a class="anchor" aria-label="anchor" href="#%E5%AD%94%E6%B8%A9%E8%A3%95"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-孔温裕-1"></span>
河南孔尹温裕任补阙日，谏讨党项事，贬彬州司马。久之得堂兄尚书温业书、报云：「宪府欲取尔作侍御史。」日望勅下。忽又得书云：「宰相以右史处之。」皆无音耗。一日，有鹊喜于庭，直若语状孩稚。拜且祝云：「愿早得官。」鹊既飞去，坠下方寸纸，有「补阙」二字，极异之。无几，却除此官。《因话录》六。又《广记》一三八引。《续前定录》。</li>
</ol>
</div>
<div id="庾道蔚" class="section level2">
<h2>
<span class="header-section-number">75.29</span> 庾道蔚<a class="anchor" aria-label="anchor" href="#%E5%BA%BE%E9%81%93%E8%94%9A"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-庾道蔚-1"></span>
见郑朗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%94%90%E8%BD%B6%E4%BA%8C%E5%8D%81%E5%9B%9B-%E9%83%91%E6%9C%97-2">2</a>。</li>
</ol>
</div>
<div id="封-敖" class="section level2">
<h2>
<span class="header-section-number">75.30</span> 封　敖<a class="anchor" aria-label="anchor" href="#%E5%B0%81-%E6%95%96"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-封敖-1"></span>
太常卿封敖于私第上事，御史台弹奏，左迁国子祭酒。故事：太常卿上日，廷设九部乐，尽一时之盛。敖拜太常卿，欲便于亲阅，遂就私第视事。法司举奏，遂薄责焉。《东观奏记》下。《唐语林》七。</li>
</ol>
</div>
<div id="崔-瑶" class="section level2">
<h2>
<span class="header-section-number">75.31</span> 崔　瑶<a class="anchor" aria-label="anchor" href="#%E5%B4%94-%E7%91%B6"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-崔瑶-1"></span>
崔瑶知贡举，以贵要自恃，不畏外议。牓出，率皆权豪子弟。其弟兄见之，辄曰：「勿观察吾眼。」　案：此下有脱文。《唐语林》三。</p></li>
<li><p><span id="唐轶二十四-崔瑶-2"></span>
见崔邠<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html#%E5%94%90%E8%BD%B6%E5%8D%81%E4%B9%9D-%E5%B4%94%E9%82%A0-3">3</a>。</p></li>
</ol>
</div>
<div id="韦有翼" class="section level2">
<h2>
<span class="header-section-number">75.32</span> 韦有翼<a class="anchor" aria-label="anchor" href="#%E9%9F%A6%E6%9C%89%E7%BF%BC"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-韦有翼-1"></span>
韦有翼尚书有重名。平生不饮酒，不务欢笑，为家讳「乐」故也。《芝田录》（《类说》一一）。《唐语林》一。</li>
</ol>
</div>
<div id="吴居中" class="section level2">
<h2>
<span class="header-section-number">75.33</span> 吴居中<a class="anchor" aria-label="anchor" href="#%E5%90%B4%E5%B1%85%E4%B8%AD"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-吴居中-1"></span>
高品吴居中，承恩泽甚厚，访术者，欲固其事。术者令书上尊号于袜。有告者，上召视之，信然，居中弃市。《东观奏记》中。《唐语林》七。</li>
</ol>
</div>
<div id="郑裔绰" class="section level2">
<h2>
<span class="header-section-number">75.34</span> 郑裔绰<a class="anchor" aria-label="anchor" href="#%E9%83%91%E8%A3%94%E7%BB%B0"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-郑裔绰-1"></span>
工部尚书杨汉公前任荆南节度使，以不廉闻，公议益喧，左迁秘书监，制曰：「考三载之绩，尔最无闻；致多士之朝，人言未息。既起风波之论，难安喉舌之司。」舍人沈询词也。洎至大中十三年，汉公除同州刺史，给事中郑公与、裔绰三驳还制书。上自即位，但闻谏官论执，左曹驳正，无不立从其奏，至是惑于左右，三下汉公同州之命，不允所论。时属寒食，内宴百寮，上因击毬，巡班慰劳，至给事中班，谓公与、裔绰曰：「卿凡有驳议，朕无不允从，唯论汉公，事涉朋党。」裔绰前曰：「同州是太宗皇帝兴王之地，陛下为子孙，尤为慎择牧守。汉公在荆南日，贪残已经朝责，陛下岂可以祖宗重地私于此人？」上色变而回马。翌日，裔绰贬商州刺史。《东观奏记》中。</p></li>
<li><p><span id="唐轶二十四-郑裔绰-2"></span>
郑裔绰为浙东观察使，奏侍御史郑公绰为副使。幕客与府主同姓联名者甚寡。《唐语林》四。《衣冠盛事》（陶本《说郛》三一）。</p></li>
</ol>
</div>
<div id="李-庚" class="section level2">
<h2>
<span class="header-section-number">75.35</span> 李　庚<a class="anchor" aria-label="anchor" href="#%E6%9D%8E-%E5%BA%9A"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-李庚-1"></span>
李石从子庾，少擢进士第，石之力也。累拜监察御史，分司东都。崔相铉镇淮南，到洛累日不拜茔，庾封其节，将奏之，时人称焉。《唐语林》三。</p></li>
<li><p><span id="唐轶二十四-李庚-2"></span>
见刘瞻<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html#%E5%94%90%E8%BD%B6%E4%BA%8C%E5%8D%81%E4%BA%94-%E5%88%98%E7%9E%BB-5">5</a>。</p></li>
</ol>
</div>
<div id="杨-戴" class="section level2">
<h2>
<span class="header-section-number">75.36</span> 杨　戴<a class="anchor" aria-label="anchor" href="#%E6%9D%A8-%E6%88%B4"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-杨戴-1"></span>
见杨敬之<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html#%E5%94%90%E8%BD%B6%E4%BA%8C%E5%8D%81%E4%BA%8C-%E6%9D%A8%E6%95%AC%E4%B9%8B-4">4</a>。</p></li>
<li><p><span id="唐轶二十四-杨戴-2"></span>
命监察御史杨戴往浙西道勘覆军额。大中十二年，宣州叛将康全泰噪逐观察使郑薰，朝廷用宋州刺史温璋问罪。时萧寘为浙西观察使，地与宣州接连，遂擢用武臣李瑑代寘，特建镇海军节镇抚之，以张犄角之势。兵罢后，谤者言瑑虚署官健名，广占衣粮，没入私家。上遂命戴往，按覆军籍，无一卒虚额者。戴还条奏，谤者之言始不胜。《东观奏记》下。《唐语林》七。　案：杨戴，《唐语林》作「杨载」。</p></li>
</ol>
</div>
<div id="崔-罕" class="section level2">
<h2>
<span class="header-section-number">75.37</span> 崔　罕<a class="anchor" aria-label="anchor" href="#%E5%B4%94-%E7%BD%95"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-崔罕-1"></span>
见唐宣宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E5%AE%A3%E5%AE%97-56">56</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E5%AE%A3%E5%AE%97-69">69</a>。</li>
<li>
<span id="唐轶二十四-崔罕-2"></span>
见唐宣宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E5%AE%A3%E5%AE%97-56">56</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E5%AE%A3%E5%AE%97-69">69</a>。</li>
</ol>
</div>
<div id="马-曙" class="section level2">
<h2>
<span class="header-section-number">75.38</span> 马　曙<a class="anchor" aria-label="anchor" href="#%E9%A9%AC-%E6%9B%99"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-马曙-1"></span>
大理卿马曙，任代地水运使，代北出犀甲，曙罢职，以一二十领自随。故事：人臣家不得蓄兵器。曙既在朝，乃瘗而藏之。一日，奴有犯罪者；曙笞之，即告于御史台，称曙蓄兵器，有异谋。命吏发曙私第，得甲不虚，坐贬邵州刺史。谏官上论，以奴诉郎主，在法不赦。上命杖杀曙奴于青泥驿，曙载贬岭外。人臣无不感悦。《东观奏记》中。</li>
</ol>
</div>
<div id="裴-谂" class="section level2">
<h2>
<span class="header-section-number">75.39</span> 裴　谂<a class="anchor" aria-label="anchor" href="#%E8%A3%B4-%E8%B0%82"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-裴谂-1"></span>
见唐宣宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E5%AE%A3%E5%AE%97-80">80</a>。</p></li>
<li><p><span id="唐轶二十四-裴谂-2"></span>
吏部侍郎兼判尚书铨事裴谂左授国子祭酒，吏部侍郎周敬复罚一月俸，监察御史冯颛左授秘书省著作佐郎，考院所送博学宏辞科赵秬等十人，并宜覆落，不在施行之限。初，裴谂兼上铨，主试宏技两科，其年争名者众，应宏词选，前进士苗台符、杨严、薛䜣、李询古、敬翊已下一十五人就试。谂宽豫仁厚，有赋题不密之说，前进士柳翰，京兆尹柳憙之子也。故事：宏词科只三人。翰在选中。不中者言翰于谂处先得赋，托词人温庭筠为之。翰既中选，其声聒不止，事彻宸听。杜德公时为中书舍人，言于执政曰：「某两为考官，未试宏词，先鏁考官，然后考文书。若自先得赋题者，必佳。糊名考文书，得佳者，考官乃公。当罪止铨，为考官不合坐。」宏词赵秬，丞相令狐绹故人子也，同列将以此事嫁患于令狐丞相，丞相逐之，尽覆去。初，日官奏文昌星暗，科场当有事。沈询为礼部侍郎，闻而忧焉。至是三科尽覆，日官之言方验。《东观奏记》下。</p></li>
</ol>
</div>
<div id="王-皞" class="section level2">
<h2>
<span class="header-section-number">75.40</span> 王　皞<a class="anchor" aria-label="anchor" href="#%E7%8E%8B-%E7%9A%9E"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-王皞-1"></span>
懿安郭太后既崩，丧服许如故事。礼院检讨官王皞抗疏请后合葬景陵，配享宪宗庙室。疏既入，上大怒。宰臣白敏中召皞诘其事，皞曰：「郭太后是宪宗春宫时元妃，汾阳王孙，逮事顺宗为新妇。宪宗厌代之夜，事出暗昧。母天下五朝，不可以暗昧之事，黜合食之礼。」敏中怒甚，皞声益厉。宰臣将会食，周墀驻敏中厅门以俟同食，敏中传语墀：「正为一书生恼乱，但乞先之。」墀就中厅问其事，皞益不挠，墀以手加额于皞，赏其孤直。翌日，皞贬润州句容令，墀亦免相。大中十三年秋八月，上崩，宰臣令狐绹为山陵礼仪使，奏皞为判官。又皞拜章论懿安合配享宪宗，始升祔焉。《东观奏记》上。《唐语林》三。</li>
</ol>
</div>
<div id="郑-鲁" class="section level2">
<h2>
<span class="header-section-number">75.41</span> 郑　鲁<a class="anchor" aria-label="anchor" href="#%E9%83%91-%E9%B2%81"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-郑鲁-1"></span>
李廓为武宁节度使，不理，右补阙郑鲁上疏曰：「臣恐新麦未登，徐师必乱。乞速命良将，救此一方。」上未之省也。麦熟而徐师乱，上感鲁言，即擢为起居舍人。《东观奏记》上。《唐语林》三。</li>
</ol>
</div>
<div id="王景初" class="section level2">
<h2>
<span class="header-section-number">75.42</span> 王景初<a class="anchor" aria-label="anchor" href="#%E7%8E%8B%E6%99%AF%E5%88%9D"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-王景初-1"></span>
大理寺直王景初，与刑部郎中唐技议谳不平，景初坐贬潭州司户参军。制下，景初挝登闻鼓称冤，再贬昭州司户。制曰：「不遵严谴，辄冒登闻。」以惩不恭也。《东观奏记》中。</li>
</ol>
</div>
<div id="赵-璘" class="section level2">
<h2>
<span class="header-section-number">75.43</span> 赵　璘<a class="anchor" aria-label="anchor" href="#%E8%B5%B5-%E7%92%98"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-赵璘-1"></span>
余年小，在江汉，尝与群儿戏。以竹笔为鎗，鸟翎饰其上，裂纸为旌旗，作战鬭之像，相向云杀。俄尔立定，又云再杀。不数年，宪宗剪除群寇，蔡、齐二巨猾相次夷灭，再杀之应也。《因话录》六。</p></li>
<li><p><span id="唐轶二十四-赵璘-2"></span>
见唐宣宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E5%AE%A3%E5%AE%97-27">27</a>。</p></li>
<li><p><span id="唐轶二十四-赵璘-3"></span>
赵璘历祠部郎，同舍多以祠曹为目，璘因质之曰：「祠部，改后唯有职祠、司禋二号，无祠曹之名。」为以后汉疏宠辟司徒府，转为辞曹，掌天下狱讼，其平决无不厌伏；又晋朝荆州人为羊祜讳嫌名，改户曹为祠曹，故误呼耳。《唐语林》（《永乐大典》二六○六）。</p></li>
<li><p><span id="唐轶二十四-赵璘-4"></span>
见薛能<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html#%E5%94%90%E8%BD%B6%E4%BA%8C%E5%8D%81%E4%B8%83-%E8%96%9B%E8%83%BD-9">9</a>。</p></li>
<li><p><span id="唐轶二十四-赵璘-5"></span>
见裴坦<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html#%E5%94%90%E8%BD%B6%E4%BA%8C%E5%8D%81%E4%BA%94-%E8%A3%B4%E5%9D%A6-6">6</a>。</p></li>
<li><p><span id="唐轶二十四-赵璘-6"></span>
见唐宣宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E5%AE%A3%E5%AE%97-90">90</a>。</p></li>
</ol>
</div>
<div id="裴-绅" class="section level2">
<h2>
<span class="header-section-number">75.44</span> 裴　绅<a class="anchor" aria-label="anchor" href="#%E8%A3%B4-%E7%BB%85"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-裴绅-1"></span>
裴绅始名诞，日者告曰：「君名绅，即伸矣。」果如其言。《南部新书》己。</p></li>
<li><p><span id="唐轶二十四-裴绅-2"></span>
杜蒙授左拾遗，庭裕先父任左补阙，以蒙家行不至，薄妻孥，为众所闻，不可处谏臣之列。丞相魏謩盛怒。顷蒙上事，先君见魏于政事堂曰：「必要任蒙，乞先移他官。」丞相重违，即改授蒙太常博士。《东观奏记》上。</p></li>
</ol>
</div>
<div id="孟弘微" class="section level2">
<h2>
<span class="header-section-number">75.45</span> 孟弘微<a class="anchor" aria-label="anchor" href="#%E5%AD%9F%E5%BC%98%E5%BE%AE"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-孟弘微-1"></span>
唐孟弘微郎中诞妄不拘，宣宗朝，因次对曰：「陛下何以不知有臣，不以文字召用？」上怒曰：「卿何人斯，朕耳冷，不知有卿。」翌日，上谓宰臣曰：「此人躁妄，欲求翰林学士，大容易哉！」于是宰臣归中书，贬其官，示小惩也。又尝忿狷，挤其弟落井，外议喧然，乃致书告亲友曰：「悬身井半，风言沸腾，尺水丈波，古今常事。」与郑讽邻居，讽为南海从事，因墙颓，郎中夹入墙界五六尺，知宅者有状，请退其所浸，判其状曰：「海隅从事，少有生还，地势尖斜，打墙夹入。」平生操履，率皆如是。不遭摈弃，幸矣。《北梦琐言》九。又《广记》二六四引。　案：《类说》四○、《绀珠集》三误作《朝野佥载》。</li>
</ol>
</div>
<div id="李-谱" class="section level2">
<h2>
<span class="header-section-number">75.46</span> 李　谱<a class="anchor" aria-label="anchor" href="#%E6%9D%8E-%E8%B0%B1"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-李谱-1"></span>
李谱者，珏之子。自淮南赴举，路经蒲津，谒崔公铉，铉以子妻之，而性忌妬。谱，宰相子，怀不平，多争竞。铉忽召谱让之，谱初犹端笏，既忿，即横手板曰：「谱及第不干丈人，官职不干丈人。」语未卒，铉掩耳而去。其妻竟怨愤而卒。《唐语林》七。</li>
</ol>
</div>
<div id="李-褒" class="section level2">
<h2>
<span class="header-section-number">75.47</span> 李　褒<a class="anchor" aria-label="anchor" href="#%E6%9D%8E-%E8%A4%92"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-李褒-1"></span>
李尚书褒晚年修道，居阳羡川石山后。长子召为吴兴，次子昭为常州，当时荣之。《唐语林》四。</li>
</ol>
</div>
<div id="李-当" class="section level2">
<h2>
<span class="header-section-number">75.48</span> 李　当<a class="anchor" aria-label="anchor" href="#%E6%9D%8E-%E5%BD%93"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-李当-1"></span>
唐李当尚书镇南梁日，境内多有朝士庄产，子孙侨寓其间，而不肖者相效为非。前政以其各有阶缘，弗克禁止，闾巷苦之。八座严明有断，处分宽织篾笼，召其尤者，诘其家世谱第，在朝姻亲，乃曰：「郎君籍如是地望，作如此行止，无乃辱于存亡乎？今日所惩，贤亲眷闻之，必赏老夫。勉旃！」遽命盛以竹笼，沈于汉江。由是其侪惕息，各务戢敛也。《北梦琐言》三。《唐语林》二。</li>
</ol>
</div>
<div id="崔元范" class="section level2">
<h2>
<span class="header-section-number">75.49</span> 崔元范<a class="anchor" aria-label="anchor" href="#%E5%B4%94%E5%85%83%E8%8C%83"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-崔元范-1"></span>
李尚书讷夜登越城楼，闻歌曰：「雁门山上雁初飞。」其声激切。召至，曰：「去籍之妓盛小藂也。」曰：「汝歌何善乎？」曰：「小藂是梨园供奉南不嫌女甥也。所唱之音，乃不嫌之授也。今色将衰，歌当废矣！」时察院崔侍御元范，自府幕而拜，即赴阙庭，李公连夕饯崔君于镜湖光候亭，屡命小藂歌饯，在座各为一绝句赠送之，亚相为首唱矣。崔下句云：「独向柏台为老吏。」皆曰：「侍御凤阁中书，即其程也，何以老于柏台？」众请改之。崔让曰：「某但止于此任，宁望九迁乎？」是年秋，崔君鞠狱于谯中，乃终于柏台之任矣。《云溪友议》上。《古今诗话》（《诗话总龟》前集四三）。《唐诗纪事》五九。</li>
</ol>
</div>
<div id="李-讷" class="section level2">
<h2>
<span class="header-section-number">75.50</span> 李　讷<a class="anchor" aria-label="anchor" href="#%E6%9D%8E-%E8%AE%B7"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-李讷-1"></span>
李讷除淛东路，出淮楚时，卢罕方为郡守。讷既至，适值元日，罕命设将送素膳于讷。讷初见欣然，迨览状，乃将名与讷父讳同。讷，建子也。雅性褊急，大怒，翌日仅旦，已命鼓棹前去。罕闻之，急命驾而往，舟已行矣。罕知其故，逊谢良久，且言所由以不谨笞之。讷去意益坚，罕度不可留，怒曰：「大约下人多名建，公何怒之深也！」遂拂衣而去。《玉泉子》。又《广记》二四四引。</p></li>
<li><p><span id="唐轶二十四-李讷-2"></span>
见崔元范<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%94%90%E8%BD%B6%E4%BA%8C%E5%8D%81%E5%9B%9B-%E5%B4%94%E5%85%83%E8%8C%83-1">1</a>。</p></li>
<li><p><span id="唐轶二十四-李讷-3"></span>
浙东观察使兼御史中丞李讷为军士噪逐，坐贬朗州刺史，驰驿赴任。讷性褊狷，遇军士不以礼，人皆怨之，遂及于难。监军使王景宗责抚循无状，杖四十，流恭陵。自此戎臣失律，监军皆连坐。《东观奏记》下。《唐语林》二。</p></li>
<li><p><span id="唐轶二十四-李讷-4"></span>
咸通初，洛中谣曰：「勿鸡言，送汝树上去；勿鸭言，送汝水中去。」又曰：「勿笑父母不认汝。」及李纳为河南尹，是年大水，纳观水于魏王堤上，波势浸盛，虑其覆溺，于是策马而回。时人语曰：「昔瓠子将坏，而王尊不去；洛水未至，而李纳已回。」是时男女多栖于木，咸为所漂者，父母观之不能救。《唐语林》七。　案：李纳，据《新唐书》一六二，应作「李讷」。</p></li>
<li><p><span id="唐轶二十四-李讷-5"></span>
李讷仆射性卞急，酷尚弈棋，每下子安详，极于宽缓。往往躁怒作，家人辈则密以弈具陈于前，讷覩便忻然改容，以取其子布算，都忘其恚矣。《南部新书》庚。</p></li>
</ol>
</div>
<div id="高少逸" class="section level2">
<h2>
<span class="header-section-number">75.51</span> 高少逸<a class="anchor" aria-label="anchor" href="#%E9%AB%98%E5%B0%91%E9%80%B8"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-高少逸-1"></span>
高尚书少逸为陕州观察使。有中使于硖石驿怒饼饵黑，鞭驿吏见血，少逸封饼以进，中使亦自言。上怒曰：「高少逸已奏来。深山中如此食，岂易得也？」遂谪配恭陵，复令过陕赴洛。《唐语林》二。</li>
</ol>
</div>
<div id="韩-藩" class="section level2">
<h2>
<span class="header-section-number">75.52</span> 韩　藩<a class="anchor" aria-label="anchor" href="#%E9%9F%A9-%E8%97%A9"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-韩藩-1"></span>
韩藩端公，大中二年封仆射敖门生也，与崔瑄大夫同年而相善。瑄廉问宛陵，请藩为副使。时幕府诸从事率多后进子弟，以藩年齿高暮，凡游从观会，莫肯从狎，藩不平之。一日，诸郎府移厨看花，而藩为之幕长，方盛服厅中，俟其来报。移时莫之召，藩乃入谒。瑄见藩至，甚讶其不赴会，藩便言不知，瑄乃与藩携手往焉。既至彼，瑄则让其失礼于首厅，宾从初端揖竦听，俄而判官孔振裘攘袂厉声曰：「韩三十五老大汉，向同年觅得一副使，而更学鬭唇合舌。」瑄掀髯而起，馔席遂散。《金华子》上。</p></li>
<li><p><span id="唐轶二十四-韩藩-2"></span>
韩藩端公自宣幕退居钟山，因服附子硫黄过数，九窍百毛穴皆出血，唯存皮骨。小敛莫及，但以血褥举骨就棺而已。吁，可骇也！《南部新书》己。</p></li>
</ol>
</div>
<div id="崔-黯" class="section level2">
<h2>
<span class="header-section-number">75.53</span> 崔　黯<a class="anchor" aria-label="anchor" href="#%E5%B4%94-%E9%BB%AF"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-崔黯-1"></span>
唐崔黯镇湖南，有恶少自髠钳为佣隶，依托佛教，幻惑愚俗，积财万计。黯始下车，恐其事败，乃持牒诣府云：「某发愿焚修三年，今已毕，请脱钳归俗。」黯问：「三年教化，所得几何？」曰：「逐旋用不记数。」又问：「费用几何？」曰：「三千缗不啻。」黯曰：「费者有数，纳者不记，岂无欺隐？」命搜其室，妻孥蓄积，甚于俗人。既服矫妄，即以付法。《折狱龟鉴》五。</li>
</ol>
</div>
<div id="蔡-京-1" class="section level2">
<h2>
<span class="header-section-number">75.54</span> 蔡　京<a class="anchor" aria-label="anchor" href="#%E8%94%A1-%E4%BA%AC-1"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-蔡京-1"></span>
邕州蔡大夫京者，故令狐相公楚镇滑台之日，因道场见僧中令京挈于瓶钵，彭阳公曰：「此童眉目疏秀，进退不慑，惜其单幼，可以劝学乎？」师从之，乃得陪相国子弟。青州尚书绪、丞相绹、纶也。 后以进士举上第，乃彭阳令狐公之举也。寻又学究登科，而作尉畿服。既为御史，覆狱淮南，李相公绅忧悸而已。颇得绣衣之称乎？吴汝南诣阙申冤，蔡君先牓之曰：「是主上忧国之时，乃臣下无私之日。」谪居澧州，厉员外玄所辱。稍迁抚州刺史，常称宇内无人。对僧徒，则非大品之谈；遇道流，则五千言之义；接儒士，自比端木之贤于仲尼；次论《周易》，则评九圣之谬。来者纵得相许，有始而无卒焉。谓丁遐秀才等。郡有汝水，为放生池，不与渔罟之事。忽一人乘小舟钓于此，蔡君张眦，遣吏捕之。钓者乃为诗曰：「抛却长竿卷却丝，手携蓑笠献新诗。临川太守清如镜，不是渔人下钓时。」京览诗，乃召之，已去，竟不言其姓字。或有识者，曰：「野人张顶也。」顶字不惑，本姓王氏，隐而不言。蔡牧益自骄矜，作诗以责商山四老，曰：「秦末家家思逐鹿，商山四皓独忘机。如何鬓发霜相似，更出深山定是非？」及假节邕交，道经湘口，零陵郑太守史，与京同年，远以酒乐相迟。座有琼枝者，郑君之所爱，而席之最姝，蔡强夺之行，郑莫之竞也。邕交所为，多如此类，德义者见鄙，终其不悛也。行泊《中兴颂》所，僶勉不前。地名，在浯溪也。题篇久之，似有怅怅之意。才到邕南，制御失律，伏法湘川，权厝于此。二子延、近，号诉苍天，未终丧而俱逝。论者以妄责四皓，而欲买山，则浯溪之间，不徒言哉！诗曰：「停桡积水中，举目孤烟外。借问浯溪人，谁家有山卖。」《云溪友议》中。又《广记》二七三引。《唐语林》七。《唐诗纪事》四九。</p></li>
<li><p><span id="唐轶二十四-蔡京-2"></span>
见许孟容<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html#%E5%94%90%E8%BD%B6%E5%8D%81%E4%B9%9D-%E8%AE%B8%E5%AD%9F%E5%AE%B9-1">1</a>。</p></li>
<li><p><span id="唐轶二十四-蔡京-3"></span>
令狐文公在天平后堂宴乐，京时在坐，故义山诗云：「白足禅僧思败道，青袍御史拟休官。」谓京曾为僧也。或云：咸通中为广西节度，褊忮贪克，峻条令，为炮熏刳斮法，御下惨毒，为军中所逐，后贬死。《唐诗纪事》四九。</p></li>
<li><p><span id="唐轶二十四-蔡京-4"></span>
唐蔡京尚书为天德军使，衙前小将顾彦朗、彦晖知使宅市买。八座有知人之鉴。或一日，俾其子叔向已下，备酒馔于山亭，召二顾赐宴。八座俄亦即席，约令勿起，二顾惶惑，莫喻其意。八座勉之曰：「公弟兄俱有封侯之相，善自保爱。他年愿以子孙相依。」因迁其职级。洎黄寇犯阙，顾彦朗领本军同立收复功，除东川，加使相。蔡叔向兄弟往依之。请叔向为节度副使，仍以丈人行拜之，军府大事皆咨谋焉。大顾薨，其弟彦晖嗣之，亦至使相。《北梦琐言》四。又《广记》一七○引。</p></li>
</ol>
</div>
<div id="陈-会" class="section level2">
<h2>
<span class="header-section-number">75.55</span> 陈　会<a class="anchor" aria-label="anchor" href="#%E9%99%88-%E4%BC%9A"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-陈会-1"></span>
蜀之士子，莫不酤酒，慕相如涤器之风也。陈会郎中家以当垆为业，为不扫街，官吏殴之。其母甚贤，勉以修进，不许归乡，以成名为期。每岁糇粮、纸笔、衣服、仆马，皆自成都赍致。郎中业八韵，唯《螳蜋赋》大行。大和元年及第。李相固言览报状，处分厢界，收下酒旆，阖其户。家人犹拒之。逡巡贺登第，乃圣善奖训之力也。后为白中令子壻，西川副使，连典彭、汉两郡而终。《北梦琐言》三。《唐语林》四。</li>
</ol>
</div>
<div id="南-卓" class="section level2">
<h2>
<span class="header-section-number">75.56</span> 南　卓<a class="anchor" aria-label="anchor" href="#%E5%8D%97-%E5%8D%93"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-南卓-1"></span>
南中丞卓，吴楚游学十余年。衣布缕，乘牝衞，薄游上蔡。蔡牧待之似厚，而为客吏难阻。每宴集，令召，则云：「南秀才自以衣冠不整，称疾不赴。」南生羁旋穷愁，似无容足之地。唯城南鬻饭老妪，待之无厌色。后十七年，为蔡牧，到郡乃曰：「古人一饭之恩必报，眦睚之怨必酬。吾虽位微，幸当斯日也。」遂戮仇吏，而奠饭妪焉。转黔南经略使，大更风俗。凡是溪坞，呼吸文字，皆同秦汉之音，甚有声光。先柳子厚在柳州，吕衡州温嘲之曰：「柳州柳刺史，种柳柳江边。柳馆依然在，千株柳拂天。」至南公至黔南，又以故人嘲曰：「黔南南太守，南郡在云南。闲向南亭醉，南风变俗谈。」譔《駮史三》十卷，与马史殊贯，班书小异，三国二晋已下之文，多被攻难。每于朝野搉论，莫能屈之者乎！唯吴武陵郎中、刘轲侍御，俱服其才识也。初为拾遗，与崔詹事黯，因谏诤出宰。崔为支江令，南为松滋令。二谏垣墙，矫翼翩翩，无所羁束。双名并扇，二邑妥然。公府常为高榻相待，南公犹赠副戎等诗曰：「翺翔曾在玉京天，堕落江南路几千。从事不须轻县宰，满身犹带御炉烟。」《云溪友议》中。《唐诗纪事》五四。</p></li>
<li><p><span id="唐轶二十四-南卓-2"></span>
会昌元年，卓因为洛阳令，数陪刘宾客、白少傅宴游。白有家僮，多佐酒，卓因谈往前三数事，二公亦应和之，谓卓曰：「若吾友所谈，宜为文纪，不可令堙没也。」时过而未录。及陕府卢尚书任河南尹，又话之，因遣为纪。即粗为编次，尚未脱藳，至东阳，因曝书见之，乃详列而竟焉。《羯鼓录》序。</p></li>
<li><p><span id="唐轶二十四-南卓-3"></span>
唐郎中南卓与李修古亲表昆弟，李性迂僻，卓常轻之。李俄授许州从事，奏官勅下，时许帅方大䜩，忽递到开角，有卓与李书，遂执书喜白帅曰：「某与南卓二十三表兄弟，多蒙相轻，今日某忝为尚书宾幕，又奏署勅下，遽与某书，大奇。」及启缄云：「即日卓老不死，生见李修古上除目。」帅请书看，合坐大笑，李修古慙甚。《卢氏杂说》（《广记》二五一）。《玉泉子》。《唐语林》七。</p></li>
</ol>
</div>
<div id="卢-甚" class="section level2">
<h2>
<span class="header-section-number">75.57</span> 卢　甚<a class="anchor" aria-label="anchor" href="#%E5%8D%A2-%E7%94%9A"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-卢甚-1"></span>
京兆府参军卢甚，升进士第，入宫。甚孤贫，有文学。京兆尹遣巡馆驿。左补阙崔瑄婚姻回，与甚长亭相遇，争厅。甚以官虽卑，乃公行，略不让瑄。瑄责其不逊，遂相诋诃。甚来，下御史台按问，吏云：「当服白衫。」甚曰：「非国恤，不素服。」上闻之，以甚言涉大不敬，除籍为民，投之岭表。行至洛源驿，赐死。瑄左迁河南府阳翟县令。《东观奏记》中。参见崔铉<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%94%90%E8%BD%B6%E4%BA%8C%E5%8D%81%E5%9B%9B-%E5%B4%94%E9%93%89-2">2</a>。</li>
</ol>
</div>
<div id="纥干臮" class="section level2">
<h2>
<span class="header-section-number">75.58</span> 纥干臮<a class="anchor" aria-label="anchor" href="#%E7%BA%A5%E5%B9%B2%E8%87%AE"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-纥干臮-1"></span>
开成三年，余忝列第。考官刑部员外郎纥干公，崔相国群门生也。公及第日，于相国新昌宅小厅中，集见座主。及为考官之前，假舍于相国故第，亦于此厅见门生焉。是年科目八人，六人继升朝序。鄙人蹇薄，晚方通籍。勅头孙河南谷，先于雁门公为丞。公后自中书舍人，观察江西，又历工部侍郎，节制南海，臮赠封雁门公。《因话录》三。《唐语林》四。</p></li>
<li><p><span id="唐轶二十四-纥干臮-2"></span>
见韩琮<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%94%90%E8%BD%B6%E4%BA%8C%E5%8D%81%E5%9B%9B-%E9%9F%A9%E7%90%AE-1">1</a>、纥干峻<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%94%90%E8%BD%B6%E4%BA%8C%E5%8D%81%E5%9B%9B-%E7%BA%A5%E5%B9%B2%E5%B3%BB-1">1</a>。</p></li>
<li><p><span id="唐轶二十四-纥干臮-3"></span>
举人李文彬受知于舍人纥干臮。时有京兆府司录贺兰洎卒，文彬因谒紫微，紫微问曰：「今日有何新事？」文彬曰：「适过府门，闻纥干洎卒。」臮曰：「莫错否？」文彬曰：「不错。」臮曰：「君大似共鬼语也。」拂衣而入。文彬乃悟，盖俱重姓，又同名，而误对也。《奇闻录》（《广记》二四二）。《玉泉子》。　案：纥干臮，《广记》作「纥干泉」（《玉泉子》作纥干洎，误。</p></li>
<li><p><span id="唐轶二十四-纥干臮-4"></span>
纥干尚书臮，苦求龙虎之丹，十五余稔。及镇江右，乃大延方术之士，乃作《刘弘传》，雕印数千本，以寄中朝及四海精心烧炼之者。《云溪友议》下。　案：纥干臮，原作纥干泉，误。</p></li>
</ol>
</div>
<div id="韩-琮" class="section level2">
<h2>
<span class="header-section-number">75.59</span> 韩　琮<a class="anchor" aria-label="anchor" href="#%E9%9F%A9-%E7%90%AE"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-韩琮-1"></span>
广州节度使纥干臮以贪猥闻，贬庆王府长史，分司东都，制曰：「钟陵问俗，澄清之化靡闻；南海抚封，贪黩之声何甚！而又交通诡遇，沟壑无厌，迹固异于澹台，道殊乖于吴隐。」舍人韩琮之词也。书上，一朝不进用矣。《东观奏记》中。</li>
</ol>
</div>
<div id="王绍鼎" class="section level2">
<h2>
<span class="header-section-number">75.60</span> 王绍鼎<a class="anchor" aria-label="anchor" href="#%E7%8E%8B%E7%BB%8D%E9%BC%8E"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-王绍鼎-1"></span>
唐成德军节度使王绍鼎淫荒暴乱，时号「酒阿郎」。《海录碎事》八上。</li>
</ol>
</div>
<div id="温庭筠" class="section level2">
<h2>
<span class="header-section-number">75.61</span> 温庭筠<a class="anchor" aria-label="anchor" href="#%E6%B8%A9%E5%BA%AD%E7%AD%A0"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-温庭筠-1"></span>
温庭云字飞卿，或云作筠字，旧名岐。与李商隐齐名，时号曰温李。才思艳丽，工于小赋。每入试，押官韵作赋，凡八叉手而八韵成，多为邻铺假手，号曰救数人也。而士行有缺，绅薄之。李义山谓曰：「近得一联句云：『远比召公，三十六年宰辅。』未得偶句。」温曰：「何不云：『近同郭令，二十四考中书！』」宣宗尝赋诗，上句有「金步摇」，未能对，遣未第进士对之，庭云乃以「玉条脱」续也，宣宗赏焉。又药名有白头翁，温以苍耳子为对。他皆此类也。宣宗爱唱《菩萨蛮》词，令狐相国假其新撰密进之，戒令勿他泄，而遽言于人，由是疏之。温亦有言云：「中书堂内坐将军」，讥相国无学也。宣皇好微行，遇于逆旅，温不识龙颜，傲然而诘之曰：「公非司马、长史之流？」帝曰：「非也。」又谓曰：「得非大参、簿尉之类？」帝曰：「非也。」谪为方城县尉，其制词曰：「孔门以德行为先，文章为末。尔既德行无取，文章何以补焉？徒负不羁之才，罕有适时之用」云云。竟流落而死也。杜豳公自西川除淮海，温庭云诣韦曲杜氏林亭，留诗云：「卓氏垆前金线柳，隋家隄畔锦帆风。贪为两地行霖雨，不见池莲照水红。」豳公闻之，遗绢一千疋。吴兴沈徽云：「温舅曾于江淮为亲表槚楚，由是改名焉。」庭云又每岁举场，多为举人假手。沈询侍郎知举，别施铺席授庭云，不与诸公邻比。翌日，帘前谓庭云曰：「向来策名者，皆是文赋托于学士，某今岁场中并无假托学士。勉旃。」因遣之。由是不得意也。《北梦琐言》四。又《广记》一九九引。《南部新书》丁。《唐诗纪事》五四。</p></li>
<li><p><span id="唐轶二十四-温庭筠-2"></span>
见令狐绹<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%94%90%E8%BD%B6%E4%BA%8C%E5%8D%81%E5%9B%9B-%E4%BB%A4%E7%8B%90%E7%BB%B9-11">11</a>。</p></li>
<li><p><span id="唐轶二十四-温庭筠-3"></span>
温庭筠，彦博之裔孙，本名岐，字飞卿。少敏悟，薄行，无检幅，多作侧词艳曲，与贵胄裴𫍯、令狐滈等饮博。与李商隐皆有名，号温李。醉为逻卒击折齿，由污行，诉不得理。连举不第。徐商镇襄阳，辟官。不得志，归江东。纪唐夫赠诗曰：「凤凰诏下虽沾命，鹦鹉才多却累身。」人多讽之。庭筠既以才废，引长沙之事，自云：「岂司命重文章而轻爵禄，虚有授焉？」浮于行者，必有怨尤，不自咎也。《雅言杂录》（《诗话总龟》前集四）。</p></li>
<li><p><span id="唐轶二十四-温庭筠-4"></span>
温庭筠有词赋盛名。初从乡里举，客游江淮间，杨子留后姚勗厚遗之。庭筠少年，其所得钱帛，多为狭邪所费。勗大怒，笞且逐之，以故庭筠不中第。其姊赵颛之妻也，每以庭筠下第，辄切齿于勗。一日厅有客，温氏偶问：「谁氏？」左右以勗对之，温氏遽出厅事，执勗袖大哭。勗殊惊异，且持袖牢固不可脱，不知所为。移时，温氏方曰：「我弟年少宴游，人之常情，奈何笞之？迄今遂无有成，安得不由汝致之？」遂大笑，久之，方得解脱。勗归愤讶，竟因此得疾而卒。《玉泉子》。又《广记》四九八引。　案：「大笑」，《广记》作「大哭」。</p></li>
<li><p><span id="唐轶二十四-温庭筠-5"></span>
温庭筠烛下未尝起草，但笼袖凭几，每赋一韵，一吟而已，故场中号为温八吟。《唐摭言》一三。又《广记》一八二引。</p></li>
<li><p><span id="唐轶二十四-温庭筠-6"></span>
山北沈侍郎主文年，特召温飞卿于帘前试之，为飞卿爱救人故也。适属翌日飞卿不乐，其日晚请开门先出，仍献启千余字。或曰潜救八人矣。《唐摭言》一三。《唐才子传》八。</p></li>
<li><p><span id="唐轶二十四-温庭筠-7"></span>
开成中，温庭筠才名籍甚，然罕拘细行，以文为货，识者鄙之。无何，执政间复有恶奏庭筠搅扰场屋，黜随州县尉。时中书舍人裴坦当制，忸怩含毫久之。时有老吏在侧，因讯之升黜，对曰：「舍人合为责辞。何者？入策进士，与望州长马一齐资。」坦释然，故有泽畔、长沙之比。庭筠之任，文士诗人争为辞送，唯纪唐夫得其尤。诗曰：「何事明时泣玉频，长安不见杏园春。凤皇诏下虽霑命，鹦鹉才高却累身。且饮绿醽销积恨，莫辞黄绶拂行尘。方城若比长沙远，犹隔千山与万津。」《唐摭言》一一。又《广记》二六五引。《唐诗纪事》六一。</p></li>
<li><p><span id="唐轶二十四-温庭筠-8"></span>
勅：「乡贡进士温庭筠，早随计吏，夙著雄名。徒负不羁之才，罕有适时之用。放骚人于湘浦，移贾谊于长沙。尚有前席之期，未爽抽毫之思。可随州隋县尉。」舍人裴坦之词也。庭筠，字飞卿，彦博之裔孙也。词赋诗篇，冠绝一时。与李商隐齐名，时号温李。连举进士，竟不中第，至是谪为九品吏。进士纪唐夫叹庭筠之冤，赠之诗曰：「凤凰诏下虽承命，鹦鹉才高却累身。」人多讽诵。上，明主也，而庭筠反以才废。制中自引骚人、长沙之事，君子讥之。（东观奏记》下。《唐语林》七。</p></li>
<li><p><span id="唐轶二十四-温庭筠-9"></span>
见平曾<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html#%E5%94%90%E8%BD%B6%E4%BA%8C%E5%8D%81%E4%BA%8C-%E5%B9%B3%E6%9B%BE-1">1</a>。</p></li>
<li><p><span id="唐轶二十四-温庭筠-10"></span>
裴郎中𫍯，晋国公次弟子也。足情调，善谈谐。举子温岐为友，好作歌曲，迄今饮席，多是其词焉。裴君既入台，而为三院所谑曰：「能为淫艳之歌，有异清洁之士也。」裴君《南歌子》词云：「不是厨中串，争知炙里心。井边银钏落，展转恨还深。」又曰：「不信长相忆，抬头问取天。风吹荷叶动，无夜不摇莲。」又曰：「簳为红烛，情知不自由。细丝斜结网，争奈眼相钩。」二人又为新添声《杨柳枝》词，饮筵竞唱其词而打令也。词云：「思量大是恶因缘，只得相看不得怜。愿作琵琶槽那畔，美人长抱在胸前。」又曰：「独房莲子没人看，偷折莲时命也拚。若有所由来借问，但道偷莲是下官。」温岐曰：「一尺深红朦尘，旧物天生如此新。合懽桃核终堪恨，里许元来别有人。」又曰：「井底点灯深烛伊，共郎长行莫围碁。玲珑骰子安红豆，入骨相思知不知？」湖州崔郎中刍言，初为越副戎，宴席中有周德华。德华者，乃刘采春女也。虽《罗唝》之歌，不及其母，而《杨柳枝》词，采春难及。崔副车宠爱之异，将至京洛，后豪门女弟子从其学者众矣。温、裴所称歌曲，请德华一陈音韵，以为浮艳之美，德华终不取焉。二君深有愧色。所唱者七八篇，乃近日名流之咏也。《云溪友议》下。《古今诗话》（《诗话总龟》前集二○）。</p></li>
<li><p><span id="唐轶二十四-温庭筠-11"></span>
见段成式<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html#%E5%94%90%E8%BD%B6%E4%BA%8C%E5%8D%81%E4%BA%8C-%E6%AE%B5%E6%88%90%E5%BC%8F-10">10</a>。</p></li>
<li><p><span id="唐轶二十四-温庭筠-12"></span>
见邵谒<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html#%E5%94%90%E8%BD%B6%E4%BA%8C%E5%8D%81%E5%85%AD-%E9%82%B5%E8%B0%92-1">1</a>。</p></li>
<li><p><span id="唐轶二十四-温庭筠-13"></span>
士张林说：毁寺时，分遣御史检天下所废寺，及收录金银佛像。有苏监察者不记名，巡覆两街诸寺，见银佛一尺以下者，多袖之而归。人谓之苏杠乌讲反佛。或问温庭筠将何对好，遽曰：「无以过密陁僧也。」《尚书故实》。又《广记》一七四引。《唐诗纪事》六一。</p></li>
<li><p><span id="唐轶二十四-温庭筠-14"></span>
温庭筠尝得一句云：「蜜官金翼使。」徧示知识，无人可属，久之，自联其下曰：「花贼玉腰奴。」予以谓道尽蜂蜨。《清异录》上。</p></li>
<li><p><span id="唐轶二十四-温庭筠-15"></span>
温庭筠曰：「葡萄是赐紫樱桃，黄葵是镀金木槿。」《清异录》上。</p></li>
<li><p><span id="唐轶二十四-温庭筠-16"></span>
温庭筠号「温锺馗」，不称才名也。《北梦琐言》一○。</p></li>
<li><p><span id="唐轶二十四-温庭筠-17"></span>
吴兴沈徽，乃温庭筠诸甥也，尝言其舅善鼓琴吹笛，亦云：「有弦即弹，有孔即吹，不独柯亭爨桐也。」制《曲江吟》十调。善杂画。每理发则思来，辄罢栉而缀文也。有温𫖮者，乃飞卿之孙，宪之子，仕蜀，官至常侍。无它能，唯以隐僻绘事为克绍也。中间出官，旋游临邛，欲以此献于州牧，为谒者拒之。然温氏之先貌陋，时号「锺馗」。𫖮之子郢，魁形克肖其祖，亦以奸秽而流之。《北梦琐言》二○。</p></li>
<li><p><span id="唐轶二十四-温庭筠-18"></span>
温宪，先辈庭筠之子，光启中及第，寻为山南从事。辞人李巨川草荐表，盛述宪先人之屈。略曰：「蛾眉先妬，明妃为去国之人；猿臂自伤，李广乃不侯之将。」《唐摭言》一〇。《唐诗纪事》七○。《唐才子传》九。</p></li>
</ol>
</div>
<div id="温庭皓" class="section level2">
<h2>
<span class="header-section-number">75.62</span> 温庭皓<a class="anchor" aria-label="anchor" href="#%E6%B8%A9%E5%BA%AD%E7%9A%93"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-温庭皓-1"></span>
温庭皓，庭筠之弟，辞藻亚于兄，不第而卒。《唐摭言》一○。</li>
</ol>
</div>
<div id="纪唐夫" class="section level2">
<h2>
<span class="header-section-number">75.63</span> 纪唐夫<a class="anchor" aria-label="anchor" href="#%E7%BA%AA%E5%94%90%E5%A4%AB"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-纪唐夫-1"></span>
见温庭筠<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%94%90%E8%BD%B6%E4%BA%8C%E5%8D%81%E5%9B%9B-%E6%B8%A9%E5%BA%AD%E7%AD%A0-7">7</a>。</li>
</ol>
</div>
<div id="李-远" class="section level2">
<h2>
<span class="header-section-number">75.64</span> 李　远<a class="anchor" aria-label="anchor" href="#%E6%9D%8E-%E8%BF%9C"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-李远-1"></span>
见唐宣宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E5%AE%A3%E5%AE%97-99">99</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E5%AE%A3%E5%AE%97-100">100</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E5%AE%A3%E5%AE%97-101">101</a>。</p></li>
<li><p><span id="唐轶二十四-李远-2"></span>
见唐宣宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E5%AE%A3%E5%AE%97-99">99</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E5%AE%A3%E5%AE%97-100">100</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E5%AE%A3%E5%AE%97-101">101</a>。</p></li>
<li><p><span id="唐轶二十四-李远-3"></span>
见唐宣宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E5%AE%A3%E5%AE%97-99">99</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E5%AE%A3%E5%AE%97-100">100</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E5%AE%A3%E5%AE%97-101">101</a>。</p></li>
<li><p><span id="唐轶二十四-李远-4"></span>
李远为杭州刺史，嗜啖绿头鸭。贵客经过，无他馈饷，相厚者乃绿头鸭一对而已。《语林》（《类说》三二）。《唐才子传》七。</p></li>
<li><p><span id="唐轶二十四-李远-5"></span>
唐进士曹唐《游仙诗》才情缥缈，岳阳李远员外每吟其诗而思其人。一日，曹往谒之，李倒屣而迎。曹生仪质充伟，李戏之曰：「昔者未睹标仪，将谓可乘鸾鹤。此际拜见，安知壮水牛亦恐不胜其载！」时人闻而笑之。世谓「浑诗远赋，不如不做」，言其无才藻，鄙其无教化也。　《北梦琐言》五。又《广记》二五六引。</p></li>
<li><p><span id="唐轶二十四-李远-6"></span>
见许浑<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html#%E5%94%90%E8%BD%B6%E4%BA%8C%E5%8D%81%E4%BA%8C-%E8%AE%B8%E6%B5%91-2">2</a>。</p></li>
</ol>
</div>
<div id="雍-陶" class="section level2">
<h2>
<span class="header-section-number">75.65</span> 雍　陶<a class="anchor" aria-label="anchor" href="#%E9%9B%8D-%E9%99%B6"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-雍陶-1"></span>
唐诗人最重行卷。陶首篇上裴度，或云耿𣲗行卷首篇上第五琦，遂指为二子邪正。虽然，方琦未有衅时，上诗亦何足多怪。《唐诗纪事》五六。</p></li>
<li><p><span id="唐轶二十四-雍陶-2"></span>
雍陶员外，蜀川人也。上第后，稍薄于亲党。其舅云安刘敬之罢举归三峡，素事篇章，让陶不寄书，曰：「山近衡阳虽少雁，水连巴蜀岂无鱼？」陶得诗悸赧，方有狐首之思欤。后为简州牧，自比之谢宣城、柳吴兴也。宾至则折挫之，阍者亦怠，投贽者稀得见乎。有冯道明下第，请谒，云：「与员外故旧。」阍者以道明言启之，及引进，陶诃曰：「与公昧平生，何方相识矣！」道明曰：「诵员外之言，仰员外之德；诗集中日得相见，何隔平生也？」遂吟曰：「立当青草人先见，行近白莲鱼未知。」又曰：「江声秋入寺，雨气夜侵楼。」又曰：「闭门客到常疑病，满院花开不似贫。」陶闻吟欣狎，待道明如曩昔之友。君子以雍君矜夸而好媚，冯子匪艺而求知；其两违之，文园岂尚也？《云溪友议》上。又《广记》二三九引。《古今诗话》（《诗话总龟》前集一八）。《唐诗纪事》五六。《唐才子传》七。</p></li>
<li><p><span id="唐轶二十四-雍陶-3"></span>
雍使君陶典阳安日，简州地名。送客至桥，然情未已。揖让既久，欲更前车，客将曰：「此处呼为情尽桥，向来送迎至此礼毕。」陶下马，命笔题其桥楹，改为「折柳」。自兹送别，咸吟是诗。简郡风情不革义路矣。诗曰：「从来只有情难尽，何事名为情尽桥？自此改名为折柳，从他离恨一条条。」《鉴戒录》八。又《诗话总龟》前集一五引。《唐诗纪事》五六。《唐才子传》七。</p></li>
</ol>
</div>
<div id="曹-邺" class="section level2">
<h2>
<span class="header-section-number">75.66</span> 曹　邺<a class="anchor" aria-label="anchor" href="#%E6%9B%B9-%E9%82%BA"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-曹邺-1"></span>
曹邺字业之，桂林人，为《四怨三愁五情》诗。其《怨》云：「庭花已结子，岩花犹弄色。谁令生处远，用尽春工力！」其《愁》云：「别家鬓未生，到城须似发。朝朝临水望，灞水不入越。」其《情》云：「空城野雀饥，咬咬复飞飞。忽见官仓粟，官仓无空时。」为舍人韦悫所知。力荐于主司，乃中第。看榜日，谢主司云：「一辞桂岩猿，九泣都门月。年年孟春至，看花不如雪。」《杏园宴上呈同年》云：「贤路非在天，十年行不至。一旦公道开，青云在平地。」又云：「故衣未及换，尚有去年泪。」又云：「永持共济心，莫起胡越意。」《雅言系述》（《诗话总龟》前集一〇）。</p></li>
<li><p><span id="唐轶二十四-曹邺-2"></span>
刘驾与曹邺为友，俱攻古风诗。邺既擢第，而不即出京，俟驾成名同去，果谐所志。《唐摭言》四。《唐诗纪事》六三。</p></li>
<li><p><span id="唐轶二十四-曹邺-3"></span>
邺能文，有特操。咸通初，为太常博士，白敏中卒，议谥，邺责其病不坚退，且逐谏臣，懿宗立，敏中病足求避位，不许。补阙王谱奏，愿听其请，无使有持宠旷职之讥。帝怒斥谱。举怙威肆行，谥曰丑。高元裕子璩，懿宗时为相，卒。邺建言，璩为宰相，交游丑杂，进取多蹊径。谥法：不思妄爱曰剌，请谥为剌。《唐诗纪事》六○。</p></li>
</ol>
</div>
<div id="刘-驾" class="section level2">
<h2>
<span class="header-section-number">75.67</span> 刘　驾<a class="anchor" aria-label="anchor" href="#%E5%88%98-%E9%A9%BE"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-刘驾-1"></span>
见曹邺<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%94%90%E8%BD%B6%E4%BA%8C%E5%8D%81%E5%9B%9B-%E6%9B%B9%E9%82%BA-2">2</a>。</li>
</ol>
</div>
<div id="李群玉" class="section level2">
<h2>
<span class="header-section-number">75.68</span> 李群玉<a class="anchor" aria-label="anchor" href="#%E6%9D%8E%E7%BE%A4%E7%8E%89"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-李群玉-1"></span>
唐李群玉校书，字文山，澧州人。有诗名，散逸不乐应举，亲友强之，一上而已。尝受知于相国河东裴公休，为其延誉，因进诗，授弘文馆校书。终于荆襄间。然多狎酒徒，疑其为张祜之流。李少逢善夷谪官澧阳，备知其行止，因为纪之，乃清介高节之人，非轻率之士，疑为同人所谤。或曰：曾为荆之幕下假书题谒澧吏艾使君，李谓艾侯曰：「小子困甚，幸使君痛救之。」以戏其姓之癖也。州将以其轻脱，所济不厚也。《北梦琐言》六。又《广记》二六五引。</p></li>
<li><p><span id="唐轶二十四-李群玉-2"></span>
李群玉，不知何许人，诗篇妍丽，才力遒健。咸通中，丞相修行杨公为奥主，进诗三百篇，授麟台雠校。《唐摭言》一〇。</p></li>
<li><p><span id="唐轶二十四-李群玉-3"></span>
李群玉好吹笙，常使家僮奏之。又善急就章，性善养白鹅。及授校书郎东归，故卢肇送诗云：「妙吹应谐凤，工书定得鹅。」《南部新书》丙。又《诗话总龟》前集四三。《广记》二六五。《唐诗纪事》五四。</p></li>
<li><p><span id="唐轶二十四-李群玉-4"></span>
见李膺<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html#%E5%94%90%E8%BD%B6%E4%BA%8C%E5%8D%81%E4%BA%8C-%E6%9D%8E%E8%86%BA-1">1</a>。</p></li>
<li><p><span id="唐轶二十四-李群玉-5"></span>
见王璘<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html#%E5%94%90%E8%BD%B6%E4%BA%8C%E5%8D%81%E5%85%AD-%E7%8E%8B%E7%92%98-3">3</a>。</p></li>
<li><p><span id="唐轶二十四-李群玉-6"></span>
李校书群玉既解天禄之任，而归涔阳。经湘中，乘舟题二妃庙诗二首，曰：「小孤洲北浦云边，二女明妆共俨然。野庙向江空寂寂，古碑无字草芊芊。东风近暮吹芳芷，落日深山哭杜鹃。犹似含嚬望巡狩，九疑如黛隔湘川。」又：「黄陵庙前莎草春，黄陵女儿茜裙新。轻舟小檝唱歌去，水远山长愁杀人。」后又题曰：「黄陵庙前春已空，子规滴血啼松风。不知精爽落何处，疑是行云秋色中。」李君自以第三篇春空便到秋色，踟蹰欲改之。乃有二女郎见曰：「儿是娥皇、女英也。二年后，当与郎君为云雨之游。」李君乃悉具所陈，俄而影灭，遂掌其神塑而去。重涉湖岭，至于浔阳。浔阳太守段成式郎中，素为诗酒之交，具述此事。段公因戏之曰：「不知足下是虞舜之辟阳侯也！」群玉题诗后二年，乃逝于洪井，段乃为诗，哭李四校书也：「酒里诗中三十年，纵横唐突世喧喧。明时不作祢衡死，傲尽公卿归九泉。」又曰：「曾话黄陵事，今为白日催。老无男女累，谁哭到泉台？」《云溪友议》中。又《广记》四九八引。《百斛明珠》（《诗话总龟》前集四九）。《唐诗纪事》五四。《唐才子传》七。</p></li>
</ol>
</div>
<div id="李-郢" class="section level2">
<h2>
<span class="header-section-number">75.69</span> 李　郢<a class="anchor" aria-label="anchor" href="#%E6%9D%8E-%E9%83%A2"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-李郢-1"></span>
李郢诗调美丽，亦有子弟标格，郑尚书颢门生也。居于杭州，疏于驰竞，终于员外郎。初将赴举，闻邻氏女有容德，求娶之，遇同人争娶之，女家无以为辞，乃曰：「备一千缗，先到即许之。」两家具钱，同日皆往。复曰：「请各赋一篇，以定胜负。负者乃甘退。」女竟适郢。初及第回江南，经苏州，遇亲知方作牧，邀同赴茶山，郢辞以决意春归，为妻作生日，亲知不放，与之胡琴、焦桐、方物等，令且寄代归意。郢为《寄内》曰：「谢家生日好风烟，柳暖花香二月天。金凤对翘双翡翠，蜀琴新上七丝弦。鸳鸯交颈期千载，琴瑟和谐愿百年。应恨客程归未得，绿窗红泪冷涓涓。」兄子咸通初来牧余杭，郢时入访犹子，留宿虚白堂，云：「阙月斜明虚白堂，寒蛩唧唧树苍苍。江风彻曙不得睡，二十五声秋点长。」《金华子》下。《唐语林》二。</li>
</ol>
</div>
<div id="崔-珏" class="section level2">
<h2>
<span class="header-section-number">75.70</span> 崔　珏<a class="anchor" aria-label="anchor" href="#%E5%B4%94-%E7%8F%8F"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-崔珏-1"></span>
崔珏佐大魏公幕，与副车袁充常侍不叶，公俱荐之于朝。崔拜芸阁雠校，纵舟江浒。会有客以丝桐诣公，公善之，而欲振其名；命以乘马迎珏，共赏绝艺。珏应召而至，公从容为客请一篇，珏方怀怫郁，因以发泄所蓄。诗曰：「七条弦上五音寒，此艺知音自古难。唯有河南房次律，始终怜得董庭兰。」公大慙恚。《唐摭言》一一。《唐诗纪事》五八。</p></li>
<li><p><span id="唐轶二十四-崔珏-2"></span>
崔珏侍御家寄荆州，二子凶恶，节度使刘都尉判之曰：「崔氏二男，荆南三害。」不免行刑也。《北梦琐言》三。《唐语林》二。</p></li>
</ol>
</div>
<div id="马-戴" class="section level2">
<h2>
<span class="header-section-number">75.71</span> 马　戴<a class="anchor" aria-label="anchor" href="#%E9%A9%AC-%E6%88%B4"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-马戴-1"></span>
马博士戴，大中初为太原李司空掌记，以正直被斥，贬朗州龙阳尉。戴著书，自痛不得尽忠于故府，而动天下之议。行道兴咏，寄情哀楚，凡数十篇。其《方城怀古》云：「申胥枉向秦庭哭，靳尚终贻楚国羞。」《新春闻赦》云：「道在猜谗息，仁深疾苦除。尧聪能下听，汤网本来疏。」《唐语林》二。《金华子》下。《唐诗纪事》五四。</p></li>
<li><p><span id="唐轶二十四-马戴-2"></span>
许棠久困名场，咸通末，马戴佐大同军幕，棠往谒之，一见如旧相识。留连数月，但诗酒而已，未尝问所欲。一旦，大会宾友，命使者以棠家书授之；棠惊，莫知其来。启缄，乃知戴潜遣一介恤其家矣。《唐摭言》四。又《广记》二三五引。《唐诗纪事》五四。《唐才子传》九。</p></li>
</ol>
</div>
<div id="卢-发" class="section level2">
<h2>
<span class="header-section-number">75.72</span> 卢　发<a class="anchor" aria-label="anchor" href="#%E5%8D%A2-%E5%8F%91"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-卢发-1"></span>
白中令镇荆南，杜蕴常侍廉问长沙，时从事卢发致聘焉。发酒酣傲睨，公少不怿。因改著词令曰：「十姓胡中第六胡，也曾金阙掌洪炉，少年从事夸门地，莫向罇前喜气麄。」卢答曰：「十姓胡中第六胡，文章官职胜崔卢，暂来关外分忧寄，不称宾筵语气麄。」公极欢而罢。《唐摭言》一三。又《广记》二五一引。《诗话总龟》前集一四引。《唐诗纪事》六六。</li>
</ol>
</div>
<div id="刘-蜕" class="section level2">
<h2>
<span class="header-section-number">75.73</span> 刘　蜕<a class="anchor" aria-label="anchor" href="#%E5%88%98-%E8%9C%95"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-刘蜕-1"></span>
荆南解比号天荒。大中四年，刘蜕舍人以是府解及第。时崔魏公作镇，以破天荒钱七十万资蜕。蜕谢书略曰：「五十年来，自是人废；一千里外，岂曰天荒！」《唐摭言》二。又《广记》一八二引。参见关图<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html#%E5%94%90%E8%BD%B6%E4%BA%8C%E5%8D%81%E5%85%AD-%E5%85%B3%E5%9B%BE-1">1</a>。</p></li>
<li><p><span id="唐轶二十四-刘蜕-2"></span>
见令狐绹<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%94%90%E8%BD%B6%E4%BA%8C%E5%8D%81%E5%9B%9B-%E4%BB%A4%E7%8B%90%E7%BB%B9-9">9</a>。</p></li>
<li><p><span id="唐轶二十四-刘蜕-3"></span>
见裴休<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%94%90%E8%BD%B6%E4%BA%8C%E5%8D%81%E5%9B%9B-%E8%A3%B4%E4%BC%91-6">6</a>。</p></li>
<li><p><span id="唐轶二十四-刘蜕-4"></span>
刘蜕文冢，其文草聚而封之，凡一千一百八十纸，有涂者、乙者，有注楷者，有覆背者、朱墨圈者。《延漏录》（陶本《说郛》三二）。</p></li>
<li><p><span id="唐轶二十四-刘蜕-5"></span>
唐刘舍人蜕，桐庐人。早以文学应进士举，其先德戒之曰：「任汝进取，穷之与达，不望于汝。吾若没后，慎勿祭祀。」乃乘扁舟以渔钓自娱，竟不知其所适。不审是隐者，为复是渔师，莫晓其端倪也。紫微历登华贯，出典商于。霜露之思，于是乎止。临终亦戒其子如先考之命。蜀礼部尚书纂，即其息也，尝与同列言之。《北梦琐言》三。又《广记》四九九引。</p></li>
</ol>
</div>
<div id="刘鲁风" class="section level2">
<h2>
<span class="header-section-number">75.74</span> 刘鲁风<a class="anchor" aria-label="anchor" href="#%E5%88%98%E9%B2%81%E9%A3%8E"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-刘鲁风-1"></span>
刘鲁风，江西投谒所知，颇为典谒所沮，因赋一绝曰：「万卷书生刘鲁风，烟波千里谒文翁。无钱乞与韩知客，名纸毛生不为通。」《唐摭言》一○。《古今诗话》（《诗话总龟》前集三八）。</li>
</ol>
</div>
<div id="陆-翺" class="section level2">
<h2>
<span class="header-section-number">75.75</span> 陆　翺<a class="anchor" aria-label="anchor" href="#%E9%99%86-%E7%BF%BA"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-陆翺-1"></span>
陆翺，字楚臣，进士擢第。诗不甚高，而才调宛丽，有子弟之标格。未成名时，甚贫素，其《闲居即事》云：「衰柳欹闲苑，白门啼暮鸦。茅厨烟不动，书牖日空斜。老忆东山石，贫看南阮家。沈忧损神虑，萱草自开花。」《宴赵氏北楼》云：「殷勤赵公子，良夜竟相留。明月生东海，仙娥在北楼。酒阑珠露滴，歌迥石城秋。本为愁人设，愁人到晓愁。」题品物类亦绮美，鹦鹉、早莺、柳絮、燕子，当时甚播于人口。及第累年，无闻入召，一游东诸侯，获镪仅百万而已。竟无所成，卒于江南。长子希声，好学多艺，勤于读史，非寝食未尝释卷。中朝诸侯子弟好读史者，无及希声。昭宗朝登庸，辞疾不就，出游江外，获全危难。《金华子》上。《唐语林》二。</li>
</ol>
</div>
<div id="田-询" class="section level2">
<h2>
<span class="header-section-number">75.76</span> 田　询<a class="anchor" aria-label="anchor" href="#%E7%94%B0-%E8%AF%A2"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-田询-1"></span>
宣宗舅郑仆射光，镇河中。封其妾为夫人，不受，表曰：「白屋同愁，已失凤鸣之侣；朱门自乐，难容乌合之人。」上大喜，问左右曰：「谁教阿舅作此好语？」对曰：「光多任一判官田询者掌书记。」上曰：「表语尤佳，便好与翰林一官。」论者以为不由进士，又寒士，无引援，遂止。《唐语林》三。《侯鲭录》六。《清波杂志》五。　案：田询，《侯鲭录》、《清波杂志》作「田绚」。</li>
</ol>
</div>
<div id="薛保逊" class="section level2">
<h2>
<span class="header-section-number">75.77</span> 薛保逊<a class="anchor" aria-label="anchor" href="#%E8%96%9B%E4%BF%9D%E9%80%8A"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-薛保逊-1"></span>
薛保逊好行巨编，自号金刚杵。太和中，贡士不下千余人，公卿之门，卷轴填委，率为阍媪脂烛之费，因之平易者曰：「若薛保逊卷，即所得倍于常也。」《唐摭言》一二。又《广记》一八一引。</p></li>
<li><p><span id="唐轶二十四-薛保逊-2"></span>
古之制字卷纸题名姓，号曰名纸。大中年，薛保逊为举场头角，人皆体傚，方作门状。洎后仍以所怀，列于启事，随启诣公相门，号为门状门启。虽繁于名纸，各便于时也。《北梦琐言》九。</p></li>
<li><p><span id="唐轶二十四-薛保逊-3"></span>
薛保逊，名家子，恃才与地，凡所评品，士子以之升降，时号为浮薄。相国夏侯孜尤恶之。其堂弟因名保厚以异之，由是不睦。内子卢氏，与其良人操尚略同。因季父薛监来省，卢新妇出参，俟其去后，命水涤门阈。薛监知而大怒，经宰相疏之，保逊因谪授澧州司马，凡七年不代。夏侯孜出镇，魏相暮登庸，方有征拜，而殒于郡。愚曾睹薛文数幅，其一云：「饯交亲于灞上，止逆旅氏，见数物象人，诘之。口辄动，皆云江淮岭表州县官也。呜呼，天之生民，为此辈笞挞。」又《观优》云：「绯胡折窣，莽转而出，众人皆笑，唯保逊不会。」其轻物皆此类也。卢虔灌罢夔州，以其为姊妹夫，径至澧州慰省。回至邮亭，回望而笑曰：「岂意薛保逊一旦接军事李判官，打杨柳枝乎！」澧州老军将周蔼旧曾服事，备言之。《北梦琐言》三。又《广记》二六六引。</p></li>
<li><p><span id="唐轶二十四-薛保逊-4"></span>
见郑光<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%94%90%E8%BD%B6%E4%BA%8C%E5%8D%81%E5%9B%9B-%E9%83%91%E5%85%89-1">1</a>。</p></li>
</ol>
</div>
<div id="何涓-潘纬" class="section level2">
<h2>
<span class="header-section-number">75.78</span> 何涓　潘纬<a class="anchor" aria-label="anchor" href="#%E4%BD%95%E6%B6%93-%E6%BD%98%E7%BA%AC"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-何涓-1"></span> <span id="唐轶二十四-潘纬-1"></span>
何涓，湘南人也，业辞。尝为《潇湘赋》，天下传写。少游国学。同时潘纬者，以《古镜》诗著名。或曰：「潘纬十年吟古镜，何涓一夜赋潇湘。」《唐摭言》一○。《古今诗话》（《诗话总龟》前集四）。《唐诗纪事》六三。</li>
</ol>
</div>
<div id="王-助" class="section level2">
<h2>
<span class="header-section-number">75.79</span> 王　助<a class="anchor" aria-label="anchor" href="#%E7%8E%8B-%E5%8A%A9"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-王助-1"></span>
唐大中初，绵州魏城县人王助举进士，有奇文。蜀自李白、陈子昂后，继之者乃此侯也。尝撰魏城县道观碑，词华典赡。于时薛逢牧绵州，见而赏之，以其邑子延遇，因改名助，字次安，壮其文类王勃也。自幼妇刊建，薛使君列衔于碑阴，以光其文。虽兵乱焚荡，而螭首岿然。好事者经过，皆税驾而览之。助后以瞽废，无闻于世。赖河东公振发增价，而子孙荣之。其子朴仕蜀，至翰林学士。《北梦琐言》五。</li>
</ol>
</div>
<div id="林-杰" class="section level2">
<h2>
<span class="header-section-number">75.80</span> 林　杰<a class="anchor" aria-label="anchor" href="#%E6%9E%97-%E6%9D%B0"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-林杰-1"></span>
林杰字智周，幼而聪明秀异，言发成文，音调清举。年六岁，请举童子。时父肃为闽府大将，性乐善，尤好聚书，又妙于手谭，当时名公多与之交。及有是子，益大其门。廉使崔侍郎千亟与迁职，乡人荣之。杰五岁，父因携之门脚，至王仙君霸坛，戏问：「童子能是乎？」杰遂口占云：「羽客已归云路去，丹炉草木尽雕残。不知千载归何日，空使时人埽旧坛。」父初不谓眇岁之作遽臻于此，群亲益所惊异，递相传讽，乡里喧然。自此日课所为，未几盈轴。明年，遂献唐中丞扶。唐既伸幅窥吟，耸耳皆叹，命子弟延入学院。时会七夕，堂前乞巧，因试其《乞巧》诗。杰援毫曰：「七夕今朝看碧霄，牵牛织女渡河桥。家家乞巧望秋月，穿尽红丝几万条。」唐惊曰：「真神童也。」以是乡人群来求看，填塞门巷。杰又精于琴碁及草隶书，俱自天然，不假师受。唐因与宾从碁，或全局输者，令罩之勿触，取童子来，继终其事。杰必指踪出奇，往往返胜，曲尽玄妙，时谓神助。后复业词赋，颇振声问。有《仙客入壶中赋》云：「仙客以变化随形，逍遥放情。处于外则一壶斯在，入其中则万象俱成。飞阁重楼，不是人间之状；奇花异木，无非物外之名。」至九岁，谒卢大夫贞、黎常侍殖，无不嘉奖。寻就宾见，日在䜩筵。李侍御远、赵支使容深所知仰，不舍斯须。和赵支使《咏荔枝》诗尤佳，云：「金盘摘下排朱果，红壳开时饮玉浆。」郑副史立作《奇童传》，刘制使重为序以贻之。至年十七，方结束琴书，将决西迈。无何，七月中，一旦天气澄爽，书堂前忽有异香氛氲，奇音响亮。家人出户观，见双鹤嘹唳，盘空而下，雪翎朱顶，徘徊庭际。杰欣然舍笔，跃下庭前，抱得一只。其父惊讶，恐非嘉兆，令促放，逡巡溯空而去。亲邻闻兹，咸来贺肃曰：「家藏书栉比，乃类筵鳣之表祥也。」及夕，杰偶得疾，数日而终。则知杰乃神仙谪下人世，魂灵已蜕于鹤耳。不然者，何亡之速也！《闽川名士传》（《广记》一七五）。《古今诗话》（《诗话总龟》前集二）。《唐诗纪事》五九。</li>
</ol>
</div>
<div id="杨-牢" class="section level2">
<h2>
<span class="header-section-number">75.81</span> 杨　牢<a class="anchor" aria-label="anchor" href="#%E6%9D%A8-%E7%89%A2"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-杨牢-1"></span>
华阴杨牢幼孤，六岁时就学归，误入人家，乃父友也。二丈人弹棋次，见杨氏子，戏曰：「尔能为丈人咏此局否？」杨登时叉手咏曰：「魁形下方天顶凸，二十四寸窗中月。」父友惊抚其首，遗以梨栗，曰：「尔后必有文。」年十八，一上中进士第，有诗集六十卷。性狷急，累居幕府，主人同列多不容。同列有固护之者，与诗云：「虾蟇欲吃月，保护常教圆。」又云：「心明外不察，月向怀中圆。」又云：「罗帏苦不卷，谁道中无人。」其辞多怨恚。其妻亦有志行。在青州幕，奉使出，得疾，不诊脉服药而殒。《唐语林》三。《芝田录》（《天中记》二五）。《唐诗纪事》五三。</li>
</ol>
</div>
<div id="崔-橹" class="section level2">
<h2>
<span class="header-section-number">75.82</span> 崔　橹<a class="anchor" aria-label="anchor" href="#%E5%B4%94-%E6%A9%B9"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-崔橹-1"></span>
崔橹酒后失虔州陆郎中肱，以诗谢之曰：「醉时颠蹶醒时羞，曲糵催人不自由。叵耐一双穷相眼，不堪花卉在前头。」《唐摭言》一二。《雍洛灵异记》（《诗话总龟》前集四一）。《唐才子传》九。</li>
</ol>
</div>
<div id="曹-唐" class="section level2">
<h2>
<span class="header-section-number">75.83</span> 曹　唐<a class="anchor" aria-label="anchor" href="#%E6%9B%B9-%E5%94%90"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-曹唐-1"></span>
进士曹唐，以能诗名闻当世。久举不第，常寓居江陵佛寺中亭沼。境甚幽胜，每自临翫赋诗，得两句曰：「水底有天春漠漠，人间无路月茫茫。」吟之未久，自以为常制皆不及此作。一日，还坐亭沼上，方用怡咏，忽见二妇人，衣素衣，貌甚闲冶，徐步而吟，则唐前所作之二句也。唐自以制未翌日，人固未有知者，何遽而得之？因迫而讯之，不应而去，未十余步间，不见矣。唐方甚疑怪。唐素与寺僧法舟善，因言于舟。舟惊曰：「两日前，有一少年见访，怀一碧牋，示我此诗。适方欲言之。」乃出示唐，颇惘然。数日后，唐卒于佛舍中。《灵怪集》（《广记》三四九）。《宣室志》（《类说》二三）。又张本《说郛》六引。《五代史补》一亦载，略异。《唐诗纪事》五八。</p></li>
<li><p><span id="唐轶二十四-曹唐-2"></span>
见罗隐<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html#%E5%94%90%E8%BD%B6%E4%BA%8C%E5%8D%81%E5%85%AB-%E7%BD%97%E9%9A%90-9">9</a>。</p></li>
<li><p><span id="唐轶二十四-曹唐-3"></span>
见李远<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%94%90%E8%BD%B6%E4%BA%8C%E5%8D%81%E5%9B%9B-%E6%9D%8E%E8%BF%9C-5">5</a>。</p></li>
</ol>
</div>
<div id="刘绮庄" class="section level2">
<h2>
<span class="header-section-number">75.84</span> 刘绮庄<a class="anchor" aria-label="anchor" href="#%E5%88%98%E7%BB%AE%E5%BA%84"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-刘绮庄-1"></span>
唐人刘绮庄为昆山尉，研穷今古，缃帙所积甚富，尝分类应用事，注释于下，如《六帖》之状，号《昆山编》。今其书尚存。《中吴纪闻》一。《吴郡志》一二。</li>
</ol>
</div>
<div id="邓-敞" class="section level2">
<h2>
<span class="header-section-number">75.85</span> 邓　敞<a class="anchor" aria-label="anchor" href="#%E9%82%93-%E6%95%9E"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-邓敞-1"></span>
邓敞，封敖之门生，初随计，以孤寒不中第。牛蔚兄弟，僧孺之子，有势力，且富于财。谓敞曰：「吾有女弟未出门，子能婚乎？当为君展力，宁靳一第乎？」时敞已婚李氏矣，其父尝为福建从事，官至评事。有女二人皆善书，敞之所行卷，多二女笔迹。敞顾己寒贱，必不能致腾踔，私利其言，许之。既登第，就牛氏亲。不日挈牛氏而归，将及家，绐牛氏曰：「吾久不到家，请先往，俟卿可乎？」牛氏许之。洎到家，不敢泄其事。明日，牛氏之奴驱其辎橐直入，即出居常牛氏所玩用供帐帷幙杂物，列于庭庑之间。李氏惊曰：「此何为？」奴曰：「夫人将到，令具陈之。」李氏曰：「吾即妻也，又何夫人为！」即抚膺大哭。顷之，牛氏至，知其卖己也，请见李氏曰：「吾父为宰相，兄弟皆在郎省，纵嫌不能富贵，岂无嫁处耶？其不幸，岂唯夫人乎？今愿一切与夫人同之，夫人纵憾于邓郎，宁忍不为二女计耶？」时李氏将诉于官，二女方牵挽其袖而止。后敞以秘书少监分司，悭吝尤甚。黄巢入洛，避乱于河桥，节度使罗元杲请为副使从事。后巢寇又来，与元杲窜焉，其金帛悉藏于地中，并为群盗所得。《玉泉子》。</li>
</ol>
</div>
<div id="许道敏" class="section level2">
<h2>
<span class="header-section-number">75.86</span> 许道敏<a class="anchor" aria-label="anchor" href="#%E8%AE%B8%E9%81%93%E6%95%8F"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-许道敏-1"></span>
贡士许道敏随乡荐之初，获知于时相。是冬主文者将涖事于贡院，谒于相门。丞相大称其文学精臻，宜在公选，主文加简揖额而去。许潜知其旨，则磨厉以须，屈指试期，大挂人口。俄有张希复员外结婚于丞相奇章公之门，亲迎之夕，辟道敏为傧。道敏乘其喜气，纵酒飞章，摇珮高谈，极欢而罢。居无何，时相敷奏不称旨，移秩他郡，人情恐骇。主文不敢第于甲乙。尔后晦昧坎，不复闻达。继丁家故，垂二十载，至柘国小兵部知举年，方擢于上科。时有同年张侍郎读，一举成事，年才十九，乃道敏败于垂成之冬，傧导外郎鹊桥之夕，牛夫人所出也。差之毫厘，何啻千里！《阙史》上。又《广记》一八二引。</li>
</ol>
</div>
<div id="苗台符-张读" class="section level2">
<h2>
<span class="header-section-number">75.87</span> 苗台符　张读<a class="anchor" aria-label="anchor" href="#%E8%8B%97%E5%8F%B0%E7%AC%A6-%E5%BC%A0%E8%AF%BB"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-苗台符-1"></span> <span id="唐轶二十四-张读-1"></span>
苗台符六岁能属文，聪悟无比。十余岁博览群籍，著《皇心》三十卷。年十六及第。张读亦幼擅词赋，年十八及第。同年进士，同佐郑薰少师宣州幕。二人尝列题于西明寺之东庑，或窃注之曰：「一双前进士，两个阿孩儿。」台符，十七，不禄。读，位至正卿。《唐摭言》三。又《广记》一八二引。《古今诗话》（《诗话总龟》前集三八）。</li>
</ol>
</div>
<div id="李詹-狄慎思" class="section level2">
<h2>
<span class="header-section-number">75.88</span> 李詹　狄慎思<a class="anchor" aria-label="anchor" href="#%E6%9D%8E%E8%A9%B9-%E7%8B%84%E6%85%8E%E6%80%9D"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-李詹-1"></span> <span id="唐轶二十四-狄慎思-1"></span>
李詹，大中七年崔瑶下进士。与狄慎思皆好为酷，以灰水饮驴，荡其肠胃，然后围之以火，翻以酒调五味饮之。未几与膳夫皆暴卒，慎思亦然。《南部新书》己。</li>
</ol>
</div>
<div id="颜-标" class="section level2">
<h2>
<span class="header-section-number">75.89</span> 颜　标<a class="anchor" aria-label="anchor" href="#%E9%A2%9C-%E6%A0%87"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-颜标-1"></span>
见郑薰<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%94%90%E8%BD%B6%E4%BA%8C%E5%8D%81%E5%9B%9B-%E9%83%91%E8%96%B0-3">3</a>。</p></li>
<li><p><span id="唐轶二十四-颜标-2"></span>
见姚岩杰<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html#%E5%94%90%E8%BD%B6%E4%BA%8C%E5%8D%81%E5%85%AB-%E5%A7%9A%E5%B2%A9%E6%9D%B0-1">1</a>。</p></li>
</ol>
</div>
<div id="韩-洙" class="section level2">
<h2>
<span class="header-section-number">75.90</span> 韩　洙<a class="anchor" aria-label="anchor" href="#%E9%9F%A9-%E6%B4%99"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-韩洙-1"></span>
韩洙与沈询尚书中表，询怜洙，许与成事。如是历四五年，太夫人又念之，复累付干询。询知举，大中九年也。自第二人逦迤改为第七人，方定。及放牓，误为罗洙。后询见韩洙，未尝不深嗟其命。《南部新书》戊。</li>
</ol>
</div>
<div id="李-言" class="section level2">
<h2>
<span class="header-section-number">75.91</span> 李　言<a class="anchor" aria-label="anchor" href="#%E6%9D%8E-%E8%A8%80"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-李言-1"></span>
有进士李岳，连举不第，夜梦人谓曰：「头上有山，何以得上第？」及觉，不可名狱，遂更名言。果中第。《感定录》（《广记》一五六）。　案：李言，《云溪友议》下作「宋言」。参见宋言<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%94%90%E8%BD%B6%E4%BA%8C%E5%8D%81%E5%9B%9B-%E5%AE%8B%E8%A8%80-1">1</a>。</li>
</ol>
</div>
<div id="宋-言" class="section level2">
<h2>
<span class="header-section-number">75.92</span> 宋　言<a class="anchor" aria-label="anchor" href="#%E5%AE%8B-%E8%A8%80"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-宋言-1"></span>
宋言端公，近十举而名未播。大中十一年，将取府解。言本名岳，因昼寝，似有人报云：「宋二郎秀才，若头上戴山，无因成名。但去其山，自当通泰。」觉来便思去之，不可名「狱」，遂去二「犬」，乃改为「言」。及就府试，冯涯侍郎作掾而为试官，以解首送言也。时京兆张大夫毅夫，以冯参军解送举人有私，奏谴澧州司户。再试，退解头宋言为第六十五人。知闻来唁，宋曰：「来春之事，甘已参差。」李潘舍人放牓，以言为第四人及第。言感恩最深，而为望外也。乃冯涯知人，寻亦获雪。《云溪友议》下。又《广记》二七八引。《感定录》（《广记》一五六）。　案：宋言，《感定录》作「李言」。参见李言<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%94%90%E8%BD%B6%E4%BA%8C%E5%8D%81%E5%9B%9B-%E6%9D%8E%E8%A8%80-1">1</a>。</li>
</ol>
</div>
<div id="卢-彖" class="section level2">
<h2>
<span class="header-section-number">75.93</span> 卢　彖<a class="anchor" aria-label="anchor" href="#%E5%8D%A2-%E5%BD%96"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-卢彖-1"></span>
见崔沆<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html#%E5%94%90%E8%BD%B6%E4%BA%8C%E5%8D%81%E4%B8%83-%E5%B4%94%E6%B2%86-1">1</a>。</p></li>
<li><p><span id="唐轶二十四-卢彖-2"></span>
卢彖安仁，李藩侍郎门生，性简易。尝与同年生在藩座，久之，彖起更衣，藩谓门生辈本风，言讫，彖适至，闻藩言，即拱曰：「是！不敢。」藩与门生不觉失笑。宣宗尝微行，遇彖妻肩舆，左右皆走避，上即撤舆观之，大笑而去。时人盛传彖妻丑。《唐语林》七。</p></li>
</ol>
</div>
<div id="吴-畦" class="section level2">
<h2>
<span class="header-section-number">75.94</span> 吴　畦<a class="anchor" aria-label="anchor" href="#%E5%90%B4-%E7%95%A6"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-吴畦-1"></span>
见令狐滈<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%94%90%E8%BD%B6%E4%BA%8C%E5%8D%81%E5%9B%9B-%E4%BB%A4%E7%8B%90%E6%BB%88-2">2</a>。</li>
</ol>
</div>
<div id="刘虚白" class="section level2">
<h2>
<span class="header-section-number">75.95</span> 刘虚白<a class="anchor" aria-label="anchor" href="#%E5%88%98%E8%99%9A%E7%99%BD"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-刘虚白-1"></span>
刘虚白与太平裴公早同砚席。及公主文，虚白犹是举子。试杂文日，帘前献一绝句曰：「二十年前此夜中，一般灯烛一般风。不知岁月能多少，犹著麻衣待至公！」《唐摭言》四。又《广记》一八二引。《古今诗话》（《诗话总龟》前集二五）。《唐语林》六。《唐诗纪事》六○。　案：《唐语林》此下有「坦感之，与及第」。</p></li>
<li><p><span id="唐轶二十四-刘虚白-2"></span>
东皋子王𪟝，字无功，有《杜康庙碑》、《醉乡记》，备言酒德。竟陵人刘虚白擢进士第，嗜酒，有诗云：「知道醉乡无户税，任他荒却下丹田。」世之嗜酒者，苟为孔门之徒，得无违告诫乎？《北梦琐言》六。又《诗话总龟》前集三九引、《唐诗纪事》六〇引。</p></li>
</ol>
</div>
<div id="封定卿-丁茂珪" class="section level2">
<h2>
<span class="header-section-number">75.96</span> 封定卿　丁茂珪<a class="anchor" aria-label="anchor" href="#%E5%B0%81%E5%AE%9A%E5%8D%BF-%E4%B8%81%E8%8C%82%E7%8F%AA"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-封定卿-1"></span> <span id="唐轶二十四-丁茂珪-1"></span>
唐自大中后，进士尤盛。封定卿、丁茂珪场中头角，举子。与其交者，必先登第，而二公各二十举方成名。何进退之相悬也？先是李都、崔雍、孙瑝、郑嵎四君子，蒙其盼睐者，因是进升。故曰：「欲得命通，问瑝、嵎、都、雍。」《北梦琐言》一一。又《广记》一八二引。</li>
</ol>
</div>
<div id="卢献卿" class="section level2">
<h2>
<span class="header-section-number">75.97</span> 卢献卿<a class="anchor" aria-label="anchor" href="#%E5%8D%A2%E7%8C%AE%E5%8D%BF"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-卢献卿-1"></span>
范阳卢献卿，大中中举进士，词藻为同流所推。作《愍征赋》数千言，时人以为庾子山《哀江南》之亚，今谏议大夫司空图为注之。连不中第，薄游衡湘，至郴而病，梦人赠诗曰：「卜筑郊原古，青山唯四邻。扶疏遶台榭，寂寞独归人。」后旬日而殁，郴守为葬之近郊，果以夏初窆，皆符所梦。《本事诗·征咎》。《古今诗话》（《诗话总龟》前集三五）。</li>
</ol>
</div>
<div id="韦颛-韦光" class="section level2">
<h2>
<span class="header-section-number">75.98</span> 韦颛　韦光<a class="anchor" aria-label="anchor" href="#%E9%9F%A6%E9%A2%9B-%E9%9F%A6%E5%85%89"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-韦颛-1"></span> <span id="唐轶二十四-韦光-1"></span>
大中年，韦颛举进士，词学优赡，而贫窭滋甚，岁暮饥寒，无以自给。有韦光者，待以宗党，后名殷裕之□。辍所居外舍馆之。放牓之夕，风雪凝互，报光成名者络绎而至。颛略无登第之耗，光延之于堂际小阁，备设肴馔慰安之，见光婢妾罗列衣装，仆者排比鞍马。颛夜分归于所止，拥炉而坐，愁叹无已，候光成名，将修贺礼。寝榻迫于坏牖，以横竹挂席蔽之。簷际忽有鸣枭，顷之集于竹上，颛神魄惊骇，杖策出户逐之，飞起复还，久而方去。谓仆者曰：「我失意亦无所恨，妖禽作怪如此，兼恐横罹灾患。」俄而禁鼓忽鸣，牓到，颛已登第，光之服用车马悉皆遗焉。世以𫛳至枭鸣，不祥之兆，近观数事亦不然乎！《剧谈录》下。又《广记》四六二引。</li>
</ol>
</div>
<div id="纥干峻" class="section level2">
<h2>
<span class="header-section-number">75.99</span> 纥干峻<a class="anchor" aria-label="anchor" href="#%E7%BA%A5%E5%B9%B2%E5%B3%BB"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-纥干峻-1"></span>
大中中，纥干峻与魏争府元，而纥干屈居其下。翌日，暴卒。时峻父方镇南海，由是为无名子所谤，曰：「离南海之日，应得数斤；当北阙之前，未消一捻。」因此峻兄弟皆罢举。《唐摭言》二。又《广记》一七八引。</li>
</ol>
</div>
<div id="李-渎-1" class="section level2">
<h2>
<span class="header-section-number">75.100</span> 李　渎<a class="anchor" aria-label="anchor" href="#%E6%9D%8E-%E6%B8%8E-1"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-李渎-1"></span>
大中三年，李褒侍郎知举，试《尧仁如天赋》。宿州李使君弟渎不识题，讯同铺，或曰：「止于『尧之如天』耳！」渎不悟，乃为句曰：「云攒八彩之眉，电闪重瞳之目。」赋成将写，以字数不足，忧甚。同辈绐之曰：「但一联下添一『者也』，当足矣。」褒览之大笑。《唐语林》七。</li>
</ol>
</div>
<div id="杨仁赡" class="section level2">
<h2>
<span class="header-section-number">75.101</span> 杨仁赡<a class="anchor" aria-label="anchor" href="#%E6%9D%A8%E4%BB%81%E8%B5%A1"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-杨仁赡-1"></span>
贬前乡贡进士杨仁赡为康州参军，驰驿发遣。仁赡女弟出嫁前进士于瓌，纳函之朝，有期周恤，仁赡不易其日，宪司纠论，遂坐贬。《东观奏记》上。</li>
</ol>
</div>
<div id="范琼-陈皓-彭坚" class="section level2">
<h2>
<span class="header-section-number">75.102</span> 范琼　陈皓　彭坚<a class="anchor" aria-label="anchor" href="#%E8%8C%83%E7%90%BC-%E9%99%88%E7%9A%93-%E5%BD%AD%E5%9D%9A"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-范琼-1"></span> <span id="唐轶二十四-陈皓-1"></span> <span id="唐轶二十四-彭坚-1"></span>
范琼者，不知何许人也，开成年与陈皓、彭坚同时同艺，寓居蜀城。三人善画人物、佛像、天王、罗汉、鬼神，三人同手于诸寺图画佛像甚多。会昌年除毁后，余大圣慈一寺佛像得存。及宣宗皇帝再兴佛寺，三人于圣寿寺、圣兴寺、浄众寺、中兴寺，自大中至干符，笔无暂释，图画二百余间墙壁，天王佛像，高僧经验，及诸变相，名目虽同，形状一无同者。自淳化五年、咸平三年，两遇兵火，得存三寺笔迹。《益州名画录》上。《宣和画谱》二。《图绘宝鉴》二。</p></li>
<li><p><span id="唐轶二十四-范琼-2"></span> <span id="唐轶二十四-陈皓-2"></span> <span id="唐轶二十四-彭坚-2"></span>
陈皓、彭坚者，不知何许人也，开成中与范琼寓止蜀城。大中年府主杜相公悰起浄众等寺门屋，相国知三人中范琼年齿虽低，手笔称冠矣；因请陈、彭二公各画天王一堵，各令一客将伴之，以幔幙遮蔽，不令相见，欲验谁之强弱。至画告毕之日，相国与诸府寮彻其帏幕，南畔仗剑振威者彭公笔，北畔持弓奋赫者陈公笔，二公笔力相似，观者莫能升降。大约宗师吴道玄之笔，而傅采拂澹过之。《益州名画录》上。</p></li>
</ol>
</div>
<div id="梁新-赵鄂" class="section level2">
<h2>
<span class="header-section-number">75.103</span> 梁新　赵鄂<a class="anchor" aria-label="anchor" href="#%E6%A2%81%E6%96%B0-%E8%B5%B5%E9%84%82"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-梁新-1"></span> <span id="唐轶二十四-赵鄂-1"></span>
医者，意也。古人有不因切脉随知病源者，必愈之矣。唐崔魏公铉镇渚宫，有富商船居，中夜暴亡，迨晓，气犹未绝。邻房有武陵医士梁新闻之，乃与诊视曰：「此乃食毒也。三两日得非外食耶？」仆夫曰：「主公少出船，亦不食于他人。」梁新曰：「寻常嗜食何物？」仆夫曰：「好食竹鸡，每年不下数百只。近买竹鸡，并将充馔。」梁新曰：「竹鸡吃半夏。必是半夏毒也。」命捣姜捩汁，折齿而灌之，由是方苏。崔魏公闻而异之，召到衙，安慰称奖，资以仆马钱帛入京，致书朝士，声名大振。仕至尚医奉御。有一朝士诣之，梁奉御曰：「何不早见示！风疾已深矣。请速归处置家事，委顺而已。」朝士闻而惶遽告退，策马而归。时有鄜州马医赵鄂者，新到京都，于通衢自榜姓名，云「攻医术士」。此朝士下马告之，赵鄂亦言疾已危，与梁生所说同矣，谓曰：「只有一法，请官人剩吃消梨，不限多少时，咀龁不及，捩汁而饮，或希万一。」此朝士又策马归，以书筒质消梨，马上旋龁。到家旬日，唯吃消梨，顿觉爽朗，其恙不作。却访赵生感谢。又访梁奉御，具言得赵生教也。梁公惊异，且曰：「大国必有一人相继者。」遂召赵生，资以仆马钱帛，广为延誉，官至太仆卿。《北梦琐言》一○。又《广记》二一九引。</p></li>
<li><p><span id="唐轶二十四-梁新-2"></span> <span id="唐轶二十四-赵鄂-2"></span>
见唐宣宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E5%AE%A3%E5%AE%97-33">33</a>。</p></li>
<li><p><span id="唐轶二十四-梁新-3"></span> <span id="唐轶二十四-赵鄂-3"></span>
又省郎张廷之有疾，诣赵鄂，才诊脉，说其疾宜服生姜酒一盏，地黄酒一杯。仍谒梁新，所说并同，皆言过此即卒。自饮此酒后，所疾寻平。他日为时相坚虐一杯，诉之不及，其夕乃卒。时论谓之二妙。《闻奇录》（《广记》二一九）。《玉泉子》。</p></li>
</ol>
</div>
<div id="陈-陶" class="section level2">
<h2>
<span class="header-section-number">75.104</span> 陈　陶<a class="anchor" aria-label="anchor" href="#%E9%99%88-%E9%99%B6"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-陈陶-1"></span>
严宇牧豫章，陈陶隐西山，操行清洁。宇欲挠之，遣小妓莲花往侍焉。陶殊不采，妓乃献诗求去，云：「莲花为号玉为腮，珍重尚书遣妾来。处士不生巫峡梦，虚劳神女下阳台。」陶答曰：「近来诗思清于水，老去风情薄似云。已向升天得门户，锦衾深愧卓文君。」《丽情集》（《类说》三九）。《艺苑雌黄》亦引之（《苕溪渔隐丛话》后集一六）。《唐诗纪事》六〇。《唐才子传》八。</p></li>
<li><p><span id="唐轶二十四-陈陶-2"></span>
大中年，洪州处士陈陶者，有逸才。歌诗中似负神仙之术，或露王霸之说，虽文章之士，亦未足凭。而以诗见志，乃宣父之遗训也。其诗句云：「江湖水深浅，不足掉鲸尾。」又云：「饮冰狼子瘦，思日鹧鸪寒。」又云：「中原不是无麟凤，自是皇家结网疏。」又云：「一鼎雄雌金液火，十年寒暑鹿霓衣。寄与东流任斑鬓，向隅终守铁梭飞。」诸如此例，不可殚记。著《癖书》十卷，闻其名而未尝见之。或云：《癖书》是钟离从事陈岳所著。今两存之。　《北梦琐言》五。</p></li>
<li><p><span id="唐轶二十四-陈陶-3"></span>
唐陈陶以诗名，兼释、老学，自号三教布衣。《海录碎事》九下。</p></li>
</ol>
</div>
<div id="张-顶" class="section level2">
<h2>
<span class="header-section-number">75.105</span> 张　顶<a class="anchor" aria-label="anchor" href="#%E5%BC%A0-%E9%A1%B6"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-张顶-1"></span>
见蔡京<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%94%90%E8%BD%B6%E4%BA%8C%E5%8D%81%E5%9B%9B-%E8%94%A1%E4%BA%AC-1">1</a>。</li>
</ol>
</div>
<div id="轩辕集" class="section level2">
<h2>
<span class="header-section-number">75.106</span> 轩辕集<a class="anchor" aria-label="anchor" href="#%E8%BD%A9%E8%BE%95%E9%9B%86"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-轩辕集-1"></span>
罗浮先生轩辕集年过数百而颜色不老，立于床前则发垂至地，坐于暗室则目光可长数丈。……及上召入内庭，遇之甚厚。每与从容论道，率皆叶于上意。因问曰：「长生之道可致乎？」集曰：「撤声色，去滋味，哀乐如一，德施无偏，自然与天地合德，日月齐明，则致尧舜禹汤之道，而长生久视之术何足难哉？」又问：「先生之道孰愈于张果？」曰：「臣不知其他，但少于果耳。」……又问曰：「朕得几年天子？」即把笔书曰四十年，但十字挑脚。上笑曰：「朕安敢望四十年乎！」及晏驾，乃十四年也。集初辞上归山，自长安至江陵，于一布囊中探金钱以施贫者，约数十万。中使从之，莫知其所出。既至，中路忽亡其所在，使臣惶恐不自安。后数日，南海奏先生归罗浮山矣。《杜阳杂编》下。又《广记》四八引。《南部新书》丙。</p></li>
<li><p><span id="唐轶二十四-轩辕集-2"></span>
轩辕先生居罗浮山，宣宗召入禁中。能以桐竹叶满手按之悉成钱。先生又能散发箕踞，用气吹其发，一一条直如植。《大中遗事》（张本《说郛》七四）。《唐语林》七。</p></li>
<li><p><span id="唐轶二十四-轩辕集-3"></span>
见唐宣宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E5%AE%A3%E5%AE%97-45">45</a>。</p></li>
</ol>
</div>
<div id="知-玄" class="section level2">
<h2>
<span class="header-section-number">75.107</span> 知　玄<a class="anchor" aria-label="anchor" href="#%E7%9F%A5-%E7%8E%84"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十四-知玄-1"></span>
释知玄，字后觉，姓陈氏，眉州洪雅人也。曾祖图南，任梓州射洪县令。祖宪，考邈，皆名塲不捷。母魏氏梦月入于怀，因而载诞，虽乳哺未能言，见佛像僧形，必含喜色。五岁，祖令咏花，不数步成云：「花开满树红，花落万枝空，唯余一朵在，明日定随风。」祖吟叹不怿曰：「吾育此孙，望其登甲科，雪二代之耻。今见孺子志矣，非贻厥也已，必从空门，乖始望也。」七岁，果遇法泰法师在宁夷寺讲《湼槃经》。寺与居邻，玄日就讲集所，一聆法语，若覩前因。是夕梦其寺殿，佛手摩其顶。寤启祖父，乞为勤策，亲党观其必不可抑夺，故听之。年十一，遂其削发。《宋高僧传》六。</p></li>
<li><p><span id="唐轶二十四-知玄-2"></span>
见李商隐<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html#%E5%94%90%E8%BD%B6%E4%BA%8C%E5%8D%81%E4%BA%8C-%E6%9D%8E%E5%95%86%E9%9A%90-8">8</a>。</p></li>
</ol>
</div>
<div id="郑神佐女" class="section level2">
<h2>
<span class="header-section-number">75.108</span> 郑神佐女<a class="anchor" aria-label="anchor" href="#%E9%83%91%E7%A5%9E%E4%BD%90%E5%A5%B3"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-郑神佐女-1"></span>
唐大中年，兖州奏：先差赴庆州行营押官郑神佐阵没，其室女年二十四，先亡父未行营已前，许嫁右骁雄军健李玄庆，未受财礼。阿郑知父神佐阵没，遂与李玄庆休亲。截发往庆州北怀安镇，收亡父遗骸，到兖州瑕丘县进贤乡，与亡母合葬讫，便于茔内筑庐。识者曰：女子适边取父遗骸合葬，烈而且孝，诚可嘉也。庐墓习于近俗，国不能禁，非也。广引礼经而证之。《北梦琐言》一。《广记》二七○。</li>
</ol>
</div>
<div id="顾师言" class="section level2">
<h2>
<span class="header-section-number">75.109</span> 顾师言<a class="anchor" aria-label="anchor" href="#%E9%A1%BE%E5%B8%88%E8%A8%80"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十四-顾师言-1"></span>
大中中，日本国王子来朝，献宝器音乐，上设百戏珍馔以礼焉。王子善围棋，上勅顾师言待诏为对手。王子出楸玉局，冷暖玉棋子。云本国之东三万里有集真岛，岛上有凝霞台，台上有手谈池，池中生玉棋子，不由制度，自然黑白分焉。冬温夏冷，故谓之冷暖玉。又产如楸玉，状类楸木，琢之为棋局，光洁可鉴。及师言与之敌手，至三十三下，胜负未决。师言惧辱君命，而汗手凝思，方敢落指，则谓之镇神头，乃是解两征势也。王子瞪目缩臂，已伏不胜，回语鸿胪曰：「待诏第几手耶？」鸿胪诡对曰：「第三手也。」师言实第一国手矣。王子曰：「愿见第一。」曰：「王子胜第三方得见第二，胜第二方得见第一。今欲躁见第一，其可得乎？」王子掩局而吁曰：「小国之一不如大国之三，信矣。」今好事者尚有顾师言三十三镇神头图。《杜阳杂编》下。又《广记》二二八引。《北梦琐言》一。《南部新书》壬。</li>
</ol>
</div>
</div>
  <div class="chapter-nav">
<div class="prev"><a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html"><span class="header-section-number">74</span> 唐人轶事汇编卷二十三</a></div>
<div class="next"><a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html"><span class="header-section-number">76</span> 唐人轶事汇编卷二十五</a></div>
</div></main><div class="col-md-3 col-lg-2 d-none d-md-block sidebar sidebar-chapter">
    <nav id="toc" data-toggle="toc" aria-label="On this page"><h2>On this page</h2>
      <ul class="nav navbar-nav">
<li><a class="nav-link" href="#%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B"><span class="header-section-number">75</span> 唐人轶事汇编卷二十四</a></li>
<li><a class="nav-link" href="#%E7%99%BD%E6%95%8F%E4%B8%AD"><span class="header-section-number">75.1</span> 白敏中</a></li>
<li><a class="nav-link" href="#%E4%BB%A4%E7%8B%90%E7%BB%B9"><span class="header-section-number">75.2</span> 令狐绹</a></li>
<li><a class="nav-link" href="#%E4%BB%A4%E7%8B%90%E6%BB%88"><span class="header-section-number">75.3</span> 令狐滈</a></li>
<li><a class="nav-link" href="#%E9%AD%8F-%E8%AC%A9"><span class="header-section-number">75.4</span> 魏　謩</a></li>
<li><a class="nav-link" href="#%E5%B4%94-%E9%93%89"><span class="header-section-number">75.5</span> 崔　铉</a></li>
<li><a class="nav-link" href="#%E9%A9%AC-%E6%A4%8D"><span class="header-section-number">75.6</span> 马　植</a></li>
<li><a class="nav-link" href="#%E9%AD%8F-%E6%89%B6"><span class="header-section-number">75.7</span> 魏　扶</a></li>
<li><a class="nav-link" href="#%E5%B4%94%E9%BE%9F%E4%BB%8E"><span class="header-section-number">75.8</span> 崔龟从</a></li>
<li><a class="nav-link" href="#%E8%A3%B4-%E4%BC%91"><span class="header-section-number">75.9</span> 裴　休</a></li>
<li><a class="nav-link" href="#%E9%83%91-%E6%9C%97"><span class="header-section-number">75.10</span> 郑　朗</a></li>
<li><a class="nav-link" href="#%E5%B4%94%E6%85%8E%E7%94%B1"><span class="header-section-number">75.11</span> 崔慎由</a></li>
<li><a class="nav-link" href="#%E8%90%A7-%E9%82%BA"><span class="header-section-number">75.12</span> 萧　邺</a></li>
<li><a class="nav-link" href="#%E5%88%98-%E7%91%91"><span class="header-section-number">75.13</span> 刘　瑑</a></li>
<li><a class="nav-link" href="#%E8%92%8B-%E4%BC%B8"><span class="header-section-number">75.14</span> 蒋　伸</a></li>
<li><a class="nav-link" href="#%E9%83%91-%E5%85%89"><span class="header-section-number">75.15</span> 郑　光</a></li>
<li><a class="nav-link" href="#%E9%83%91-%E9%A2%A2"><span class="header-section-number">75.16</span> 郑　颢</a></li>
<li><a class="nav-link" href="#%E6%9F%B3%E4%BB%B2%E9%83%A2"><span class="header-section-number">75.17</span> 柳仲郢</a></li>
<li><a class="nav-link" href="#%E6%9F%B3-%E7%8F%AA"><span class="header-section-number">75.18</span> 柳　珪</a></li>
<li><a class="nav-link" href="#%E6%9D%8E%E6%99%AF%E8%AE%A9"><span class="header-section-number">75.19</span> 李景让</a></li>
<li><a class="nav-link" href="#%E5%8D%A2-%E9%92%A7"><span class="header-section-number">75.20</span> 卢　钧</a></li>
<li><a class="nav-link" href="#%E6%9D%9C-%E8%83%9C"><span class="header-section-number">75.21</span> 杜　胜</a></li>
<li><a class="nav-link" href="#%E9%9F%A6-%E6%BE%B3"><span class="header-section-number">75.22</span> 韦　澳</a></li>
<li><a class="nav-link" href="#%E6%B2%88-%E8%AF%A2"><span class="header-section-number">75.23</span> 沈　询</a></li>
<li><a class="nav-link" href="#%E9%AB%98-%E7%92%A9"><span class="header-section-number">75.24</span> 高　璩</a></li>
<li><a class="nav-link" href="#%E9%9F%A6-%E8%A7%90"><span class="header-section-number">75.25</span> 韦　觐</a></li>
<li><a class="nav-link" href="#%E9%83%91-%E8%96%B0"><span class="header-section-number">75.26</span> 郑　薰</a></li>
<li><a class="nav-link" href="#%E5%AD%94%E6%B8%A9%E4%B8%9A"><span class="header-section-number">75.27</span> 孔温业</a></li>
<li><a class="nav-link" href="#%E5%AD%94%E6%B8%A9%E8%A3%95"><span class="header-section-number">75.28</span> 孔温裕</a></li>
<li><a class="nav-link" href="#%E5%BA%BE%E9%81%93%E8%94%9A"><span class="header-section-number">75.29</span> 庾道蔚</a></li>
<li><a class="nav-link" href="#%E5%B0%81-%E6%95%96"><span class="header-section-number">75.30</span> 封　敖</a></li>
<li><a class="nav-link" href="#%E5%B4%94-%E7%91%B6"><span class="header-section-number">75.31</span> 崔　瑶</a></li>
<li><a class="nav-link" href="#%E9%9F%A6%E6%9C%89%E7%BF%BC"><span class="header-section-number">75.32</span> 韦有翼</a></li>
<li><a class="nav-link" href="#%E5%90%B4%E5%B1%85%E4%B8%AD"><span class="header-section-number">75.33</span> 吴居中</a></li>
<li><a class="nav-link" href="#%E9%83%91%E8%A3%94%E7%BB%B0"><span class="header-section-number">75.34</span> 郑裔绰</a></li>
<li><a class="nav-link" href="#%E6%9D%8E-%E5%BA%9A"><span class="header-section-number">75.35</span> 李　庚</a></li>
<li><a class="nav-link" href="#%E6%9D%A8-%E6%88%B4"><span class="header-section-number">75.36</span> 杨　戴</a></li>
<li><a class="nav-link" href="#%E5%B4%94-%E7%BD%95"><span class="header-section-number">75.37</span> 崔　罕</a></li>
<li><a class="nav-link" href="#%E9%A9%AC-%E6%9B%99"><span class="header-section-number">75.38</span> 马　曙</a></li>
<li><a class="nav-link" href="#%E8%A3%B4-%E8%B0%82"><span class="header-section-number">75.39</span> 裴　谂</a></li>
<li><a class="nav-link" href="#%E7%8E%8B-%E7%9A%9E"><span class="header-section-number">75.40</span> 王　皞</a></li>
<li><a class="nav-link" href="#%E9%83%91-%E9%B2%81"><span class="header-section-number">75.41</span> 郑　鲁</a></li>
<li><a class="nav-link" href="#%E7%8E%8B%E6%99%AF%E5%88%9D"><span class="header-section-number">75.42</span> 王景初</a></li>
<li><a class="nav-link" href="#%E8%B5%B5-%E7%92%98"><span class="header-section-number">75.43</span> 赵　璘</a></li>
<li><a class="nav-link" href="#%E8%A3%B4-%E7%BB%85"><span class="header-section-number">75.44</span> 裴　绅</a></li>
<li><a class="nav-link" href="#%E5%AD%9F%E5%BC%98%E5%BE%AE"><span class="header-section-number">75.45</span> 孟弘微</a></li>
<li><a class="nav-link" href="#%E6%9D%8E-%E8%B0%B1"><span class="header-section-number">75.46</span> 李　谱</a></li>
<li><a class="nav-link" href="#%E6%9D%8E-%E8%A4%92"><span class="header-section-number">75.47</span> 李　褒</a></li>
<li><a class="nav-link" href="#%E6%9D%8E-%E5%BD%93"><span class="header-section-number">75.48</span> 李　当</a></li>
<li><a class="nav-link" href="#%E5%B4%94%E5%85%83%E8%8C%83"><span class="header-section-number">75.49</span> 崔元范</a></li>
<li><a class="nav-link" href="#%E6%9D%8E-%E8%AE%B7"><span class="header-section-number">75.50</span> 李　讷</a></li>
<li><a class="nav-link" href="#%E9%AB%98%E5%B0%91%E9%80%B8"><span class="header-section-number">75.51</span> 高少逸</a></li>
<li><a class="nav-link" href="#%E9%9F%A9-%E8%97%A9"><span class="header-section-number">75.52</span> 韩　藩</a></li>
<li><a class="nav-link" href="#%E5%B4%94-%E9%BB%AF"><span class="header-section-number">75.53</span> 崔　黯</a></li>
<li><a class="nav-link" href="#%E8%94%A1-%E4%BA%AC-1"><span class="header-section-number">75.54</span> 蔡　京</a></li>
<li><a class="nav-link" href="#%E9%99%88-%E4%BC%9A"><span class="header-section-number">75.55</span> 陈　会</a></li>
<li><a class="nav-link" href="#%E5%8D%97-%E5%8D%93"><span class="header-section-number">75.56</span> 南　卓</a></li>
<li><a class="nav-link" href="#%E5%8D%A2-%E7%94%9A"><span class="header-section-number">75.57</span> 卢　甚</a></li>
<li><a class="nav-link" href="#%E7%BA%A5%E5%B9%B2%E8%87%AE"><span class="header-section-number">75.58</span> 纥干臮</a></li>
<li><a class="nav-link" href="#%E9%9F%A9-%E7%90%AE"><span class="header-section-number">75.59</span> 韩　琮</a></li>
<li><a class="nav-link" href="#%E7%8E%8B%E7%BB%8D%E9%BC%8E"><span class="header-section-number">75.60</span> 王绍鼎</a></li>
<li><a class="nav-link" href="#%E6%B8%A9%E5%BA%AD%E7%AD%A0"><span class="header-section-number">75.61</span> 温庭筠</a></li>
<li><a class="nav-link" href="#%E6%B8%A9%E5%BA%AD%E7%9A%93"><span class="header-section-number">75.62</span> 温庭皓</a></li>
<li><a class="nav-link" href="#%E7%BA%AA%E5%94%90%E5%A4%AB"><span class="header-section-number">75.63</span> 纪唐夫</a></li>
<li><a class="nav-link" href="#%E6%9D%8E-%E8%BF%9C"><span class="header-section-number">75.64</span> 李　远</a></li>
<li><a class="nav-link" href="#%E9%9B%8D-%E9%99%B6"><span class="header-section-number">75.65</span> 雍　陶</a></li>
<li><a class="nav-link" href="#%E6%9B%B9-%E9%82%BA"><span class="header-section-number">75.66</span> 曹　邺</a></li>
<li><a class="nav-link" href="#%E5%88%98-%E9%A9%BE"><span class="header-section-number">75.67</span> 刘　驾</a></li>
<li><a class="nav-link" href="#%E6%9D%8E%E7%BE%A4%E7%8E%89"><span class="header-section-number">75.68</span> 李群玉</a></li>
<li><a class="nav-link" href="#%E6%9D%8E-%E9%83%A2"><span class="header-section-number">75.69</span> 李　郢</a></li>
<li><a class="nav-link" href="#%E5%B4%94-%E7%8F%8F"><span class="header-section-number">75.70</span> 崔　珏</a></li>
<li><a class="nav-link" href="#%E9%A9%AC-%E6%88%B4"><span class="header-section-number">75.71</span> 马　戴</a></li>
<li><a class="nav-link" href="#%E5%8D%A2-%E5%8F%91"><span class="header-section-number">75.72</span> 卢　发</a></li>
<li><a class="nav-link" href="#%E5%88%98-%E8%9C%95"><span class="header-section-number">75.73</span> 刘　蜕</a></li>
<li><a class="nav-link" href="#%E5%88%98%E9%B2%81%E9%A3%8E"><span class="header-section-number">75.74</span> 刘鲁风</a></li>
<li><a class="nav-link" href="#%E9%99%86-%E7%BF%BA"><span class="header-section-number">75.75</span> 陆　翺</a></li>
<li><a class="nav-link" href="#%E7%94%B0-%E8%AF%A2"><span class="header-section-number">75.76</span> 田　询</a></li>
<li><a class="nav-link" href="#%E8%96%9B%E4%BF%9D%E9%80%8A"><span class="header-section-number">75.77</span> 薛保逊</a></li>
<li><a class="nav-link" href="#%E4%BD%95%E6%B6%93-%E6%BD%98%E7%BA%AC"><span class="header-section-number">75.78</span> 何涓　潘纬</a></li>
<li><a class="nav-link" href="#%E7%8E%8B-%E5%8A%A9"><span class="header-section-number">75.79</span> 王　助</a></li>
<li><a class="nav-link" href="#%E6%9E%97-%E6%9D%B0"><span class="header-section-number">75.80</span> 林　杰</a></li>
<li><a class="nav-link" href="#%E6%9D%A8-%E7%89%A2"><span class="header-section-number">75.81</span> 杨　牢</a></li>
<li><a class="nav-link" href="#%E5%B4%94-%E6%A9%B9"><span class="header-section-number">75.82</span> 崔　橹</a></li>
<li><a class="nav-link" href="#%E6%9B%B9-%E5%94%90"><span class="header-section-number">75.83</span> 曹　唐</a></li>
<li><a class="nav-link" href="#%E5%88%98%E7%BB%AE%E5%BA%84"><span class="header-section-number">75.84</span> 刘绮庄</a></li>
<li><a class="nav-link" href="#%E9%82%93-%E6%95%9E"><span class="header-section-number">75.85</span> 邓　敞</a></li>
<li><a class="nav-link" href="#%E8%AE%B8%E9%81%93%E6%95%8F"><span class="header-section-number">75.86</span> 许道敏</a></li>
<li><a class="nav-link" href="#%E8%8B%97%E5%8F%B0%E7%AC%A6-%E5%BC%A0%E8%AF%BB"><span class="header-section-number">75.87</span> 苗台符　张读</a></li>
<li><a class="nav-link" href="#%E6%9D%8E%E8%A9%B9-%E7%8B%84%E6%85%8E%E6%80%9D"><span class="header-section-number">75.88</span> 李詹　狄慎思</a></li>
<li><a class="nav-link" href="#%E9%A2%9C-%E6%A0%87"><span class="header-section-number">75.89</span> 颜　标</a></li>
<li><a class="nav-link" href="#%E9%9F%A9-%E6%B4%99"><span class="header-section-number">75.90</span> 韩　洙</a></li>
<li><a class="nav-link" href="#%E6%9D%8E-%E8%A8%80"><span class="header-section-number">75.91</span> 李　言</a></li>
<li><a class="nav-link" href="#%E5%AE%8B-%E8%A8%80"><span class="header-section-number">75.92</span> 宋　言</a></li>
<li><a class="nav-link" href="#%E5%8D%A2-%E5%BD%96"><span class="header-section-number">75.93</span> 卢　彖</a></li>
<li><a class="nav-link" href="#%E5%90%B4-%E7%95%A6"><span class="header-section-number">75.94</span> 吴　畦</a></li>
<li><a class="nav-link" href="#%E5%88%98%E8%99%9A%E7%99%BD"><span class="header-section-number">75.95</span> 刘虚白</a></li>
<li><a class="nav-link" href="#%E5%B0%81%E5%AE%9A%E5%8D%BF-%E4%B8%81%E8%8C%82%E7%8F%AA"><span class="header-section-number">75.96</span> 封定卿　丁茂珪</a></li>
<li><a class="nav-link" href="#%E5%8D%A2%E7%8C%AE%E5%8D%BF"><span class="header-section-number">75.97</span> 卢献卿</a></li>
<li><a class="nav-link" href="#%E9%9F%A6%E9%A2%9B-%E9%9F%A6%E5%85%89"><span class="header-section-number">75.98</span> 韦颛　韦光</a></li>
<li><a class="nav-link" href="#%E7%BA%A5%E5%B9%B2%E5%B3%BB"><span class="header-section-number">75.99</span> 纥干峻</a></li>
<li><a class="nav-link" href="#%E6%9D%8E-%E6%B8%8E-1"><span class="header-section-number">75.100</span> 李　渎</a></li>
<li><a class="nav-link" href="#%E6%9D%A8%E4%BB%81%E8%B5%A1"><span class="header-section-number">75.101</span> 杨仁赡</a></li>
<li><a class="nav-link" href="#%E8%8C%83%E7%90%BC-%E9%99%88%E7%9A%93-%E5%BD%AD%E5%9D%9A"><span class="header-section-number">75.102</span> 范琼　陈皓　彭坚</a></li>
<li><a class="nav-link" href="#%E6%A2%81%E6%96%B0-%E8%B5%B5%E9%84%82"><span class="header-section-number">75.103</span> 梁新　赵鄂</a></li>
<li><a class="nav-link" href="#%E9%99%88-%E9%99%B6"><span class="header-section-number">75.104</span> 陈　陶</a></li>
<li><a class="nav-link" href="#%E5%BC%A0-%E9%A1%B6"><span class="header-section-number">75.105</span> 张　顶</a></li>
<li><a class="nav-link" href="#%E8%BD%A9%E8%BE%95%E9%9B%86"><span class="header-section-number">75.106</span> 轩辕集</a></li>
<li><a class="nav-link" href="#%E7%9F%A5-%E7%8E%84"><span class="header-section-number">75.107</span> 知　玄</a></li>
<li><a class="nav-link" href="#%E9%83%91%E7%A5%9E%E4%BD%90%E5%A5%B3"><span class="header-section-number">75.108</span> 郑神佐女</a></li>
<li><a class="nav-link" href="#%E9%A1%BE%E5%B8%88%E8%A8%80"><span class="header-section-number">75.109</span> 顾师言</a></li>
</ul>

      <div class="book-extra">
        <ul class="list-unstyled">
          
        </ul>
</div>
    </nav>
</div>

</div>
</div> <!-- .container -->

<footer class="bg-primary text-light mt-5"><div class="container"><div class="row">

  <div class="col-12 col-md-6 mt-3">
    <p>"<strong>历史上的一些人</strong>" was written by 林峰. It was last built on 2022-05-30.</p>
  </div>

  <div class="col-12 col-md-6 mt-3">
    <p>This book was built by the <a class="text-light" href="https://bookdown.org">bookdown</a> R package.</p>
  </div>

</div></div>
</footer>
</body>
</html>
