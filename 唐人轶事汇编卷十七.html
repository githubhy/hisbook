<!DOCTYPE html>
<html lang="en">
<head>
<meta http-equiv="Content-Type" content="text/html; charset=UTF-8">
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>68 唐人轶事汇编卷十七 | 历史上的一些人</title>
<meta name="author" content="林峰">
<meta name="description" content="68.1 崔祐甫  崔佑甫相国，天宝十五载任中书舍人。时安禄山犯阙，军乱，不顾家财，惟负私庙神主奔遁。皆事亲之高节也。《南部新书》己。...">
<meta name="generator" content="bookdown 0.26 with bs4_book()">
<meta property="og:title" content="68 唐人轶事汇编卷十七 | 历史上的一些人">
<meta property="og:type" content="book">
<meta property="og:image" content="/images/cover_sheep_thinker.jpeg">
<meta property="og:description" content="68.1 崔祐甫  崔佑甫相国，天宝十五载任中书舍人。时安禄山犯阙，军乱，不顾家财，惟负私庙神主奔遁。皆事亲之高节也。《南部新书》己。...">
<meta name="twitter:card" content="summary">
<meta name="twitter:title" content="68 唐人轶事汇编卷十七 | 历史上的一些人">
<meta name="twitter:description" content="68.1 崔祐甫  崔佑甫相国，天宝十五载任中书舍人。时安禄山犯阙，军乱，不顾家财，惟负私庙神主奔遁。皆事亲之高节也。《南部新书》己。...">
<meta name="twitter:image" content="/images/cover_sheep_thinker.jpeg">
<!-- JS --><script src="https://cdnjs.cloudflare.com/ajax/libs/clipboard.js/2.0.6/clipboard.min.js" integrity="sha256-inc5kl9MA1hkeYUt+EC3BhlIgyp/2jDIyBLS6k3UxPI=" crossorigin="anonymous"></script><script src="https://cdnjs.cloudflare.com/ajax/libs/fuse.js/6.4.6/fuse.js" integrity="sha512-zv6Ywkjyktsohkbp9bb45V6tEMoWhzFzXis+LrMehmJZZSys19Yxf1dopHx7WzIKxr5tK2dVcYmaCk2uqdjF4A==" crossorigin="anonymous"></script><script src="https://kit.fontawesome.com/6ecbd6c532.js" crossorigin="anonymous"></script><script src="libs/jquery-3.6.0/jquery-3.6.0.min.js"></script><meta name="viewport" content="width=device-width, initial-scale=1, shrink-to-fit=no">
<link href="libs/bootstrap-4.6.0/bootstrap.min.css" rel="stylesheet">
<script src="libs/bootstrap-4.6.0/bootstrap.bundle.min.js"></script><script src="libs/bs3compat-0.3.1/transition.js"></script><script src="libs/bs3compat-0.3.1/tabs.js"></script><script src="libs/bs3compat-0.3.1/bs3compat.js"></script><link href="libs/bs4_book-1.0.0/bs4_book.css" rel="stylesheet">
<script src="libs/bs4_book-1.0.0/bs4_book.js"></script><script src="libs/accessible-code-block-0.0.1/empty-anchor.js"></script><script src="libs/htmlwidgets-1.5.4/htmlwidgets.js"></script><script src="libs/viz-1.8.2/viz.js"></script><link href="libs/DiagrammeR-styles-0.2/styles.css" rel="stylesheet">
<script src="libs/grViz-binding-1.0.9/grViz.js"></script><script src="https://cdnjs.cloudflare.com/ajax/libs/autocomplete.js/0.38.0/autocomplete.jquery.min.js" integrity="sha512-GU9ayf+66Xx2TmpxqJpliWbT5PiGYxpaG8rfnBEk1LL8l1KGkRShhngwdXK1UgqhAzWpZHSiYPc09/NwDQIGyg==" crossorigin="anonymous"></script><script src="https://cdnjs.cloudflare.com/ajax/libs/mark.js/8.11.1/mark.min.js" integrity="sha512-5CYOlHXGh6QpOFA/TeTylKLWfB3ftPsde7AnmhuitiTX4K5SqCLBeKro6sPS8ilsz1Q4NRx3v8Ko2IBiszzdww==" crossorigin="anonymous"></script><!-- CSS --><style type="text/css">
    
    div.hanging-indent{margin-left: 1.5em; text-indent: -1.5em;}
  </style>
</head>
<body data-spy="scroll" data-target="#toc">

<div class="container-fluid">
<div class="row">
  <header class="col-sm-12 col-lg-3 sidebar sidebar-book"><a class="sr-only sr-only-focusable" href="#content">Skip to main content</a>

    <div class="d-flex align-items-start justify-content-between">
      <h1>
        <a href="index.html" title="">历史上的一些人</a>
      </h1>
      <button class="btn btn-outline-primary d-lg-none ml-2 mt-1" type="button" data-toggle="collapse" data-target="#main-nav" aria-expanded="true" aria-controls="main-nav"><i class="fas fa-bars"></i><span class="sr-only">Show table of contents</span></button>
    </div>

    <div id="main-nav" class="collapse-lg">
      <form role="search">
        <input id="search" class="form-control" type="search" placeholder="Search" aria-label="Search">
</form>

      <nav aria-label="Table of contents"><h2>Table of contents</h2>
        <ul class="book-toc list-unstyled">
<li><a class="" href="index.html"></a></li>
<li><a class="" href="%E6%9E%97%E5%B3%B0%E8%AF%84.html"><span class="header-section-number">1</span> 林峰评</a></li>
<li><a class="" href="%E4%B8%89%E5%9B%BD%E9%AD%8F%E5%B8%9D.html"><span class="header-section-number">2</span> 三国魏帝</a></li>
<li><a class="" href="%E4%B8%89%E5%9B%BD%E9%AD%8F%E5%AE%98%E5%91%98.html"><span class="header-section-number">3</span> 三国魏官员</a></li>
<li><a class="" href="%E4%B8%9C%E6%99%8B%E5%B8%9D.html"><span class="header-section-number">4</span> 东晋帝</a></li>
<li><a class="" href="%E5%94%90%E5%AE%98%E5%91%98.html"><span class="header-section-number">5</span> 唐官员</a></li>
<li><a class="" href="%E5%AE%8B%E5%B9%B4%E5%8F%B7.html"><span class="header-section-number">6</span> 宋年号</a></li>
<li><a class="" href="%E5%AE%8B%E7%9A%87%E5%B8%9D.html"><span class="header-section-number">7</span> 宋皇帝</a></li>
<li><a class="" href="%E5%AE%8B%E5%AE%98%E5%91%98.html"><span class="header-section-number">8</span> 宋官员</a></li>
<li><a class="" href="%E5%AE%8B%E5%A5%B3%E6%80%A7.html"><span class="header-section-number">9</span> 宋女性</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E9%9B%B6.html"><span class="header-section-number">10</span> 宋人轶事汇编卷零</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80-3.html"><span class="header-section-number">11</span> 宋人轶事汇编卷一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C-4.html"><span class="header-section-number">12</span> 宋人轶事汇编卷二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html"><span class="header-section-number">13</span> 宋人轶事汇编卷三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html"><span class="header-section-number">14</span> 宋人轶事汇编卷四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html"><span class="header-section-number">15</span> 宋人轶事汇编卷五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html"><span class="header-section-number">16</span> 宋人轶事汇编卷六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html"><span class="header-section-number">17</span> 宋人轶事汇编卷七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB.html"><span class="header-section-number">18</span> 宋人轶事汇编卷八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D-1.html"><span class="header-section-number">19</span> 宋人轶事汇编卷九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81-1.html"><span class="header-section-number">20</span> 宋人轶事汇编卷十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html"><span class="header-section-number">21</span> 宋人轶事汇编卷十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html"><span class="header-section-number">22</span> 宋人轶事汇编卷十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html"><span class="header-section-number">23</span> 宋人轶事汇编卷十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html"><span class="header-section-number">24</span> 宋人轶事汇编卷十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html"><span class="header-section-number">25</span> 宋人轶事汇编卷十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html"><span class="header-section-number">26</span> 宋人轶事汇编卷十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html"><span class="header-section-number">27</span> 宋人轶事汇编卷十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html"><span class="header-section-number">28</span> 宋人轶事汇编卷十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html"><span class="header-section-number">29</span> 宋人轶事汇编卷十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html"><span class="header-section-number">30</span> 宋人轶事汇编卷二十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html"><span class="header-section-number">31</span> 宋人轶事汇编卷二十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html"><span class="header-section-number">32</span> 宋人轶事汇编卷二十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html"><span class="header-section-number">33</span> 宋人轶事汇编卷二十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html"><span class="header-section-number">34</span> 宋人轶事汇编卷二十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html"><span class="header-section-number">35</span> 宋人轶事汇编卷二十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html"><span class="header-section-number">36</span> 宋人轶事汇编卷二十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html"><span class="header-section-number">37</span> 宋人轶事汇编卷二十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html"><span class="header-section-number">38</span> 宋人轶事汇编卷二十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html"><span class="header-section-number">39</span> 宋人轶事汇编卷二十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html"><span class="header-section-number">40</span> 宋人轶事汇编卷三十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html"><span class="header-section-number">41</span> 宋人轶事汇编卷三十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html"><span class="header-section-number">42</span> 宋人轶事汇编卷三十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html"><span class="header-section-number">43</span> 宋人轶事汇编卷三十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html"><span class="header-section-number">44</span> 宋人轶事汇编卷三十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html"><span class="header-section-number">45</span> 宋人轶事汇编卷三十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html"><span class="header-section-number">46</span> 宋人轶事汇编卷三十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html"><span class="header-section-number">47</span> 宋人轶事汇编卷三十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html"><span class="header-section-number">48</span> 宋人轶事汇编卷三十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html"><span class="header-section-number">49</span> 宋人轶事汇编卷三十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B%E5%8D%81.html"><span class="header-section-number">50</span> 宋人轶事汇编卷四十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E9%9B%B6.html"><span class="header-section-number">51</span> 唐人轶事汇编卷零</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html"><span class="header-section-number">52</span> 唐人轶事汇编卷一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html"><span class="header-section-number">53</span> 唐人轶事汇编卷二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html"><span class="header-section-number">54</span> 唐人轶事汇编卷三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html"><span class="header-section-number">55</span> 唐人轶事汇编卷四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html"><span class="header-section-number">56</span> 唐人轶事汇编卷五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html"><span class="header-section-number">57</span> 唐人轶事汇编卷六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html"><span class="header-section-number">58</span> 唐人轶事汇编卷七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB-1.html"><span class="header-section-number">59</span> 唐人轶事汇编卷八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D.html"><span class="header-section-number">60</span> 唐人轶事汇编卷九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81.html"><span class="header-section-number">61</span> 唐人轶事汇编卷十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html"><span class="header-section-number">62</span> 唐人轶事汇编卷十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html"><span class="header-section-number">63</span> 唐人轶事汇编卷十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html"><span class="header-section-number">64</span> 唐人轶事汇编卷十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html"><span class="header-section-number">65</span> 唐人轶事汇编卷十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html"><span class="header-section-number">66</span> 唐人轶事汇编卷十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html"><span class="header-section-number">67</span> 唐人轶事汇编卷十六</a></li>
<li><a class="active" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html"><span class="header-section-number">68</span> 唐人轶事汇编卷十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html"><span class="header-section-number">69</span> 唐人轶事汇编卷十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html"><span class="header-section-number">70</span> 唐人轶事汇编卷十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html"><span class="header-section-number">71</span> 唐人轶事汇编卷二十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html"><span class="header-section-number">72</span> 唐人轶事汇编卷二十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html"><span class="header-section-number">73</span> 唐人轶事汇编卷二十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html"><span class="header-section-number">74</span> 唐人轶事汇编卷二十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html"><span class="header-section-number">75</span> 唐人轶事汇编卷二十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html"><span class="header-section-number">76</span> 唐人轶事汇编卷二十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html"><span class="header-section-number">77</span> 唐人轶事汇编卷二十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html"><span class="header-section-number">78</span> 唐人轶事汇编卷二十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html"><span class="header-section-number">79</span> 唐人轶事汇编卷二十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html"><span class="header-section-number">80</span> 唐人轶事汇编卷二十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html"><span class="header-section-number">81</span> 唐人轶事汇编卷三十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html"><span class="header-section-number">82</span> 唐人轶事汇编卷三十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html"><span class="header-section-number">83</span> 唐人轶事汇编卷三十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html"><span class="header-section-number">84</span> 唐人轶事汇编卷三十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html"><span class="header-section-number">85</span> 唐人轶事汇编卷三十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html"><span class="header-section-number">86</span> 唐人轶事汇编卷三十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html"><span class="header-section-number">87</span> 唐人轶事汇编卷三十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html"><span class="header-section-number">88</span> 唐人轶事汇编卷三十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html"><span class="header-section-number">89</span> 唐人轶事汇编卷三十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html"><span class="header-section-number">90</span> 唐人轶事汇编卷三十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B%E5%8D%81.html"><span class="header-section-number">91</span> 唐人轶事汇编卷四十</a></li>
<li class="book-part">附录</li>
<li><a class="" href="references.html">参考文献</a></li>
</ul>

        <div class="book-extra">
          
        </div>
      </nav>
</div>
  </header><main class="col-sm-12 col-md-9 col-lg-7" id="content"><div id="唐人轶事汇编卷十七" class="section level1">
<h1>
<span class="header-section-number">68</span> 唐人轶事汇编卷十七<a class="anchor" aria-label="anchor" href="#%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83"><i class="fas fa-link"></i></a>
</h1>
<div id="崔祐甫" class="section level2">
<h2>
<span class="header-section-number">68.1</span> 崔祐甫<a class="anchor" aria-label="anchor" href="#%E5%B4%94%E7%A5%90%E7%94%AB"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-崔祐甫-1"></span>
崔佑甫相国，天宝十五载任中书舍人。时安禄山犯阙，军乱，不顾家财，惟负私庙神主奔遁。皆事亲之高节也。《南部新书》己。</p></li>
<li><p><span id="唐轶十七-崔祐甫-2"></span>
崔祐甫为中书舍人，时宰相常衮当国，百寮仰止。祐甫每见执政论事，未尝降屈。舍人岑参初掌纶诰，屡称疾不宿直承旨，人情所惮。诸人虽咄咄有辞而不能发。崔独见咨：以「舍人职在枢密，不宜让事于人；岑舍人称疾既久，多有离局」。衮曰：「此子羸疾日久，诸贤岂不能容之。」崔曰：「相公若知岑久抱疾，本不当迁授。今既居此地，安可以疾辞王事乎！」衮默然无以夺之也。由是衔之。及今上在谅暗，衮矫制除崔为河南少尹，星夜电发。今上觉其事，遽追还之，拜中书侍郎平章事，而衮谪于岭外。《封氏闻见记》九。《唐语林》三。　案：岑参，《唐史余沈》二考为「高参」之误。</p></li>
<li><p><span id="唐轶十七-崔祐甫-3"></span>
大历中，陇州猫鼠同乳，率百僚贺。崔祐甫独奏曰：「仁则仁矣，无乃失于性乎。」《南部新书》甲。</p></li>
<li><p><span id="唐轶十七-崔祐甫-4"></span>
见元载<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html#%E5%94%90%E8%BD%B6%E5%8D%81%E5%85%AD-%E5%85%83%E8%BD%BD-2">2</a>。</p></li>
<li><p><span id="唐轶十七-崔祐甫-5"></span>
大历十四年闰五月，中书侍郎平章事崔祐甫以尚父子仪年老，久掌兵权，其下裨将皆已崇贵，虑子仪一旦谢世而难相统摄，遂罢子仪，而命怀光等分统其众，论者伏焉。《唐会要》五一。</p></li>
<li><p><span id="唐轶十七-崔祐甫-6"></span>
见唐德宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E5%BE%B7%E5%AE%97-8">8</a>。</p></li>
<li><p><span id="唐轶十七-崔祐甫-7"></span>
德宗时，李纳陆梁，上表欲进钱五百万。上怒谓丞相曰：「朕岂藉进奉！」崔文公曰：「陛下欲知真伪不难，但诏纳便以回赐三军，即其情露矣。纳若遵诏，是陛下恩给三军；纳若不从，是其树怨于军中也。」上曰：「赐之何名？」祐甫曰：「两河用军已来，天平功居多，朝廷未及优赏。」上以为然。诏至、纳慙恚，构疾而终。《唐语林》一。</p></li>
</ol>
</div>
<div id="杨-炎" class="section level2">
<h2>
<span class="header-section-number">68.2</span> 杨　炎<a class="anchor" aria-label="anchor" href="#%E6%9D%A8-%E7%82%8E"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-杨炎-1"></span>
故相国杨炎未仕时，尝梦陟高山之巅，下瞰人境，杳不可辨，仰而视之，见瑞日在咫尺，红光赫然，洞照万里。公因举左右手以捧之，炎燠之气，如热心目。久而方寤，视其手，尚沥然而汗。公异之，因语于人。有解者曰：「夫日者，人君像也。今梦登山以捧日，将非登相位而辅人君乎？」其后杨公周历清贯，遂登相位。果叶捧日之祥也。《宣室志》（《广记》二七八）。</p></li>
<li><p><span id="唐轶十七-杨炎-2"></span>
杨炎，贞元中宰相，出贬崖州。气标风云，文敌扬、马。尝画松石山水，出于人表。初称处士谒卢黄门，馆之甚厚。久而知其丹青之能，意欲求之，未敢发言。炎遽欲辞去，卢公复苦留之。知其家洛中，衣食乏少，心所不宁，卢公乃潜令人将数百千至洛供之，拟取其家书回。以示炎，炎极感之，未知所报。卢公从容乃言：「欲求一踪，以为子孙之家宝尔。」意尚难之。遂月余图一障，松石云物，移动造化，观者皆谓之神异。后少有见笔迹者。亦可居妙上品。《唐朝名画录》。《广记》二一三、《御览》七五一引作《唐画断》。　案：杨炎，《御览》作「杨光」。</p></li>
<li><p><span id="唐轶十七-杨炎-3"></span>
见唐德宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E5%BE%B7%E5%AE%97-7">7</a>。</p></li>
<li><p><span id="唐轶十七-杨炎-4"></span>
唐渭北节判崔朴，故荥阳太守祝之兄也。常会客夜宿，有言及宦途通塞，则曰：「崔琯及第后，五任不离释褐。令狐相七考河东廷评，六年太常博士，尝自赋诗，嗟其蹇滞曰：『何日肩三署，终年尾百寮。』其后出入清要。张宿遭遇，除谏议大夫，宣慰山东，宪宗面许回日与相，至东洛都亭驿暴卒。崔元章在举场无成，为执权者所叹，主司要约，必与及第，入试日中风，不得一名如此。」朴因话家世曾经之事。朴父清，故平阳太守，建中初，任蓝田尉。时德宗初即位，用法严峻。是月，三日之内，大臣出贬者七，中途赐死者三，刘晏、黎干，皆是其数。户部侍郎杨炎贬道州司户参军，自朝受责，驰驿出城，不得归第。炎妻先病，至是炎虑耗达，妻闻惊，必至不起。其日，炎夕次蓝田，清方主邮务。炎才下马，屈崔少府相见，便曰：「某出城时，妻病绵惙，闻某得罪，事情可知。欲奉烦为申辞疾，请假一日，发一急脚附书，宽两处相忧，以候其来耗，便当首路，可乎？」清许之。邮知事吕华进而言曰：「此故不可，敕命严迅。」清谓吕华：「杨侍郎迫切。不然，申府以阙马，可乎？」华久而对曰：「此即可矣。」清于是以此闻于京府。又自出俸钱二十千，买细毡，令造毡舁，顾夫直诣炎宅，取炎夫人，夫人扶病登舁。仍戒其丁勤夜行，旦日达蓝田。时炎行李简约，妻亦病稍愈，便与炎偕往。炎执清之手，问第行。清对曰：「某第十八。」清又率俸钱数千，具商于已来山程之费。至韩公驿，执清之袂，令妻出见曰：「此崔十八，死生不相忘，无复多言矣。」炎至商于洛源驿，马乏，驿仆王新送骡一头。又逢道州司仓参军李全方挽运入奏，全方辄倾囊以济炎行李。后二年秋，炎自江华除中书侍郎，入相。还至京兆界，问驿使：「崔十八郎在否？」驿吏答曰：「在。」炎喜甚。顷之，清迎谒于前，炎便止之曰：「崔十八郎，不合如此相待。今日生还，乃是子之恩也。」仍连镳而行，话湘楚气候，因曰：「足下之才，何适不可？老夫今日可以力致。柏台谏署，唯所选择。」清因逊让，无敢希侥幸意。炎又曰：「勿疑，但言之。」清曰：「小谏闲且贵，敢怀是望？」炎曰：「吾闻命矣，无虑参差。」及炎之发蓝田，谓清曰：「前言当一月有期。」炎居相位十日，追洛源驿王新为中书主事，仍奏授鄂州唐年县尉李全方监察御史，仍知商州洛源监。清之所约沉然。清罢职，特就炎第谒之。初见则甚喜，留坐久之，但饮数杯而已，并不及前事。逾旬，清又往焉，炎则已有怠色。清从此退居，不复措意。后二年，再贬崖州，至蓝田，喟然太息若负者，使人召清，清辞疾不往。乃自咎曰：「杨炎可以死矣，竟不还他崔清官。」《续定命录》（《广记》一五三）。</p></li>
<li><p><span id="唐轶十七-杨炎-5"></span>
道州录事参军王沼，与杨炎有微恩。及炎入相，举沼为监察御史，始灭公议。《南部新书》丙。</p></li>
<li><p><span id="唐轶十七-杨炎-6"></span>
见元载<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html#%E5%94%90%E8%BD%B6%E5%8D%81%E5%85%AD-%E5%85%83%E8%BD%BD-10">10</a>。</p></li>
<li><p><span id="唐轶十七-杨炎-7"></span>
炎与卢杞同执大政，杞形神诡陋，夙为人所亵。而炎气岸高峻，罕防细故，方病，饮食无节，或为糜餐，别食合中，每登堂会食，辞不能偶。谗者乘之，谓杞曰：「杨公鄙公，不欲同食。」杞衔之。旧制，中书舍人分署尚书六曹以平奏报，中废其职，杞议复之以疏其烦。炎不可。杞曰：「杞不才，幸措足于斯，亦当有运用以答天造，宁常拳杞之手乎！」因密启中书主书有过咎者，有诏逐之。炎怒曰：「中书，吾局也，政之不修，吾自理之。设不理，当共议，何阴诉而越官邪！」因不相平。时淮西节度使李希烈宠任方盛，上欲以之平襄阳，炎以为不可。上曰：「卿勿复言。」遂以希烈统之。时夏潦方壮，澶漫数百里，故希烈军久不得发。会炎病，请急累日，杞启免炎相以悦之。上以为然，乃使中官朱如玉就第先喻旨，翌日，迁左仆射。谒谢之日，恩旨甚渥，杞大惧。《建中实录》（《通鉴考异》一八）。《唐会要》五四。</p></li>
<li><p><span id="唐轶十七-杨炎-8"></span>
天宝元年四月，太子太师致仕萧嵩以私庙逼近曲江，因上表请移就他处。其词曰：「臣嵩言，昨日大将军高力士奉口宣，俯令存问，以臣私庙逼近曲江，人物喧杂，非安神之所，许臣移转，更就幽闲。又怜臣田园，知无手力，拟令将作与臣营造。伏蒙殊渥，感戴交深。臣叨沐朝荣，获崇私庙，礼尊祖考，粗奉烝尝，而地接胜游，城连禁御。伏以神道静谧，久议迁移。岂谓理会事宜，天从人愿，圣情下逮，元奖曲成。遂使泽及幽明，庆沾存殁，邱山易负，恩惠难胜。今日已令下手移拆讫，所令官作，岂敢当之。臣为衰老，自拙将摄，十数日来，加风气发动，犹尚虚惙，未堪拜伏，不获诣阙奉谢。」批答云：「卿立庙之时，此地闲僻，令傍江修筑。举国胜游，与卿同之。须避喧杂，事资改作。遂令官司承已拆除，终须结搆，已有处分，无假致辞。」建中宰臣杨炎不知其事，又买之为庙。炎既与卢杞、严郢有隙，因密奏曰：「此地有王气，是以玄宗勅萧嵩拆已成之庙。今炎复兴之，必有异图。」杞后赞其言。上大怒，既窜于崖州，遂杀之。《唐会要》一九。</p></li>
<li><p><span id="唐轶十七-杨炎-9"></span>
杨炎在中书后阁，糊窗用桃花纸，涂以冰油，取其明甚。《凤池编》（《云仙杂记》二）。</p></li>
<li><p><span id="唐轶十七-杨炎-10"></span>
杨炎食蒲桃，曰：「汝若不涩，当以太原尹相授。」《河东备录》（《云仙杂记》三）。</p></li>
</ol>
</div>
<div id="张-镒" class="section level2">
<h2>
<span class="header-section-number">68.3</span> 张　镒<a class="anchor" aria-label="anchor" href="#%E5%BC%A0-%E9%95%92"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-张镒-1"></span>
长安令李济得罪因奴，万年令霍晏得罪因婢，故赵纵之奴当千论纵阴事，张镒疏而杖杀之。纵，即郭令之壻。《南部新书》甲。</p></li>
<li><p><span id="唐轶十七-张镒-2"></span>
张相公镒，大历中守工部尚书判度支，因奏事称旨，代宗面许宰相，恩泽独厚。张公日日以冀，而累旬无耗。忽夜梦有人自门遽入，抗声曰：「任调拜相。」张惊寤。因思中外初无其人，寻绎不解。有外甥李通礼者，博学善智，张公因召而示之，令硏其理。李生沉思良久，因贺曰：「舅作相矣。」张公即诘之，通礼答曰：「任调，反语是饶甜。饶甜无逾甘草，独为珍药。珍药反语，即舅名氏也。」张公甚悦。俄有走马吏报曰：「白麻适下，公拜中书侍郎平章。」《集异记》二。又《广记》二七八引。</p></li>
<li><p><span id="唐轶十七-张镒-3"></span>
张凤翔闻难，尽出所有衣服，并其家人钿钗枕镜，列于小厅，将献行在。俄顷，后院火起，妻女出而投镒，镒遂与判官由水窦得出，匿村舍中。数日稍定。会镒家僮先知之，走告军中，军中计议迎镒，遂遇害也。《国史补》上。《唐语林》六。</p></li>
</ol>
</div>
<div id="卢-杞" class="section level2">
<h2>
<span class="header-section-number">68.4</span> 卢　杞<a class="anchor" aria-label="anchor" href="#%E5%8D%A2-%E6%9D%9E"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-卢杞-1"></span>
卢杞除虢州刺史，奏言：「臣闻虢州有官猪数千，颇为患。」上曰：「为卿移于沙苑，何如？」对曰：「同州岂非陛下百姓，为患一也。臣谓无用之物，与人食之为便。」德宗叹曰：「卿理虢州，而忧同州百姓，宰相材也。」由是属意于杞，悉听其奏。《国史补》上。《唐语林》六。</p></li>
<li><p><span id="唐轶十七-卢杞-2"></span>
殿中侍御史郑詹与张镒厚善，每伺卢杞昼寝，辄诣镒，杞知之。他日，杞假寐佯熟，伺詹果来，知与镒偶语，杞遽至镒合中，詹趋避，杞遂言密事，镒曰：「殿中郑侍御在此。」杞佯愕曰：「向者所言，非他人所宜闻也。」后深劾詹之罪，以排严郢。三司使方按二人，狱犹未具，而杞已奏杀詹黜郢，中外侧目。《谭宾录》（《广记》二六九）。</p></li>
<li><p><span id="唐轶十七-卢杞-3"></span>
见李揆<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html#%E5%94%90%E8%BD%B6%E5%8D%81%E4%BA%94-%E6%9D%8E%E6%8F%86-6">6</a>。</p></li>
<li><p><span id="唐轶十七-卢杞-4"></span>
见杨炎<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html#%E5%94%90%E8%BD%B6%E5%8D%81%E4%B8%83-%E6%9D%A8%E7%82%8E-7">7</a>、　。</p></li>
<li><p><span id="唐轶十七-卢杞-5"></span>
见杨炎<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html#%E5%94%90%E8%BD%B6%E5%8D%81%E4%B8%83-%E6%9D%A8%E7%82%8E-7">7</a>、　。</p></li>
<li><p><span id="唐轶十七-卢杞-6"></span>
见颜真卿<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html#%E5%94%90%E8%BD%B6%E5%8D%81%E5%85%AB-%E9%A2%9C%E7%9C%9F%E5%8D%BF-1">1</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html#%E5%94%90%E8%BD%B6%E5%8D%81%E5%85%AB-%E9%A2%9C%E7%9C%9F%E5%8D%BF-9">9</a>。</p></li>
<li><p><span id="唐轶十七-卢杞-7"></span>
见颜真卿<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html#%E5%94%90%E8%BD%B6%E5%8D%81%E5%85%AB-%E9%A2%9C%E7%9C%9F%E5%8D%BF-1">1</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html#%E5%94%90%E8%BD%B6%E5%8D%81%E5%85%AB-%E9%A2%9C%E7%9C%9F%E5%8D%BF-9">9</a>。</p></li>
<li><p><span id="唐轶十七-卢杞-8"></span>
见李泌<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html#%E5%94%90%E8%BD%B6%E5%8D%81%E4%BA%94-%E6%9D%8E%E6%B3%8C-31">31</a>。</p></li>
<li><p><span id="唐轶十七-卢杞-9"></span>
见唐德宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E5%BE%B7%E5%AE%97-9">9</a>。</p></li>
<li><p><span id="唐轶十七-卢杞-10"></span>
卢杞与冯盛相遇于道，各携一囊，杞发盛囊，有墨一枚，杞大笑。盛正色曰：「天峰煤和针鱼脑，入金溪子手中，录《离骚》古本，比公日提绫文刺三百为名利奴，顾当孰胜？」已而搜杞囊，果是三百刺。《大唐龙髓记》（《云仙杂记》二）。《墨史》下。《耕余博览》（陶本《说郛》二六）。</p></li>
</ol>
</div>
<div id="关-播" class="section level2">
<h2>
<span class="header-section-number">68.5</span> 关　播<a class="anchor" aria-label="anchor" href="#%E5%85%B3-%E6%92%AD"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十七-关播-1"></span>
建中初，关播为给事中，以诸司胥吏为弊颇多，播议用士人掌之。《大唐传载》。《唐语林》六。</li>
</ol>
</div>
<div id="姜公辅" class="section level2">
<h2>
<span class="header-section-number">68.6</span> 姜公辅<a class="anchor" aria-label="anchor" href="#%E5%A7%9C%E5%85%AC%E8%BE%85"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-姜公辅-1"></span>
见唐德宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E5%BE%B7%E5%AE%97-12">12</a>。</p></li>
<li><p><span id="唐轶十七-姜公辅-2"></span>
初，公辅罢相为左庶子，以忧免，复除右庶子。数私谒窦参，参数奏公辅以他官，上不许，而有怒公辅之言。公辅恐，乃请免官为道士。久之，未报，因开延英奏之。上问其故，公辅对以参言。上晓之，固不已，大怒，贬之，而诏书责参推过于上。《实录》（《通鉴考异》一九）。</p></li>
</ol>
</div>
<div id="张延赏" class="section level2">
<h2>
<span class="header-section-number">68.7</span> 张延赏<a class="anchor" aria-label="anchor" href="#%E5%BC%A0%E5%BB%B6%E8%B5%8F"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-张延赏-1"></span>
见李尚隐<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%94%90%E8%BD%B6%E5%8D%81%E4%B8%80-%E6%9D%8E%E5%B0%9A%E9%9A%90-1">1</a>。</p></li>
<li><p><span id="唐轶十七-张延赏-2"></span>
张延赏为河南尹，官人有过，未尝屈辱。其所犯既频，灼然不可容者，但谢遣之而已。先自下拜，立与之辞，即令郡官祖送。由是寮属敬惮，各自修饬，而河南大理。《封氏闻见记》九。《唐语林》一。</p></li>
<li><p><span id="唐轶十七-张延赏-3"></span>
相国张延赏将判度支，知有一大狱颇有冤滥，每甚扼腕。及判使，即召狱吏严诫之，且曰：「此狱已久，旬日须了。」明旦视事，案上有一小帖子，曰：「钱三万贯，乞不问此狱。」公大怒，更促之，明日帖子复来，曰：「钱五万贯。」公益怒，命两日须毕。明日复见帖子曰：「钱十万贯。」公曰：「钱至十万，可通神矣，无不可回之事。吾惧及祸，不得不止。」《幽闲鼓吹》。又《广记》二四三引。</p></li>
<li><p><span id="唐轶十七-张延赏-4"></span>
见柳浑<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html#%E5%94%90%E8%BD%B6%E5%8D%81%E4%B8%83-%E6%9F%B3%E6%B5%91-4">4</a>。</p></li>
<li><p><span id="唐轶十七-张延赏-5"></span>
张延赏相公累代台铉，每宴宾客，选子壻莫有入意者。其妻苗氏，太宰苗公晋卿之女也。夫人有才鉴，甚别英锐，特选韦皋秀才，曰：「此人之贵，无与比俦。」既以女妻之，不二三岁，以韦郎性度高廓，不拘小节，张公稍悔之，至不齿礼，一门婢仆渐见轻怠，惟苗氏待之常厚矣。其于众多视之悒怏，而不能制遏也。皋妻张氏垂泣而言曰：「韦郎七尺之躯，学兼文武，岂有沉滞儿家，为尊卑见诮？良时胜境，何忍虚掷乎！」韦乃遂辞东游。妻罄妆奁赠送。清河公喜其往也，赆以七驴驮物。每之一驿，则附递一驮而还；行经七驿，所送之物尽归之也。其所有者，清河氏所赠妆奁，及布囊书册而已。清河公覩之，莫可测也。后权陇右军事，会德宗行幸奉天，在西面之功，独居其上也。圣驾旋复之日，自金吾持节西川，替妻父清河公。乃改易姓名，以「韦」作「韩」，以「皋」作「翶」，莫敢言之也。至天回驿，去府城三十里，上皇发驾日以为名。有人特报相公曰：「替相公者，金吾韦皋将军，非韩翶也。」苗夫人曰：「若是韦皋，必韦郎也。」张公笑曰：「天下同姓名者何限，彼韦生应已委弃沟壑，岂能乘吾位乎？妇女之言，不足云尔。」初有昝妪巫者，每述祸祟，其言多中。乃云：「相公当直之神渐减，韦郎拥从之神日增。」皆以妖妄之言，不复再召也。苗夫人又曰：「韦郎比虽贫贱，气凌霄汉。每以相公所诮，未尝一言屈媚，因而见尤。成事立功，必此人也！」来早入州，方知不误。张公忧惕，莫敢瞻视，曰：「吾不识人。」西门而出。凡是旧时婢仆曾无礼者，悉遭韦公棒杀，投于蜀江，展男子平生之志也。独苗氏夫人无愧于韦郎，贤哉，贤哉！韦公侍奉外姑，过于布素之时。海内贵门，不敢忽于贫贱东床者乎！所以郭泗滨圆诗曰：「宣父从周又适秦，昔贤多少出风尘。当时甚讶张延赏，不识韦皋是贵人。」《云溪友议》中。又《广记》一七〇引。《唐宋遗史》（《诗话总龟》前集三七）。</p></li>
<li><p><span id="唐轶十七-张延赏-6"></span>
见韦皋<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html#%E5%94%90%E8%BD%B6%E5%8D%81%E4%B8%83-%E9%9F%A6%E7%9A%8B-4">4</a>。</p></li>
<li><p><span id="唐轶十七-张延赏-7"></span>
见李晟<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html#%E5%94%90%E8%BD%B6%E5%8D%81%E4%B8%83-%E6%9D%8E%E6%99%9F-8">8</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html#%E5%94%90%E8%BD%B6%E5%8D%81%E4%B8%83-%E6%9D%8E%E6%99%9F-9">9</a>。</p></li>
<li><p><span id="唐轶十七-张延赏-8"></span>
苗夫人，其父太师也，其舅张河东也，其夫延赏也，其子弘靖也，其子壻韦太尉也。近代衣冠妇人之贵，无如此者。《国史补》中。《南部新书》乙。《唐语林》五。</p></li>
</ol>
</div>
<div id="崔-造" class="section level2">
<h2>
<span class="header-section-number">68.8</span> 崔　造<a class="anchor" aria-label="anchor" href="#%E5%B4%94-%E9%80%A0"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-崔造-1"></span>
崔丞相造布衣时，江左士人号曰「白衣夔」。时有四人，一是卢东美，其二遗忘。《刘宾客嘉话录》。又《广记》一五一引。参见韩会<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html#%E5%94%90%E8%BD%B6%E5%8D%81%E5%85%AD-%E9%9F%A9%E4%BC%9A-1">1</a>。</p></li>
<li><p><span id="唐轶十七-崔造-2"></span>
见薛邕<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html#%E5%94%90%E8%BD%B6%E5%8D%81%E4%B8%83-%E8%96%9B%E9%82%95-1">1</a>。</p></li>
<li><p><span id="唐轶十七-崔造-3"></span>
崔造相将退位，亲厚皆勉之。长女贤，知书，独劝相国，遂决退。一二岁中，居闲躁闷，顾谓儿姪曰：「不得他诸道金铜茶笼子，〔近来总四〕掩也。」遂复起。《幽闲鼓吹》。又《广记》二四三引。《南部新书》戊。</p></li>
</ol>
</div>
<div id="齐-映" class="section level2">
<h2>
<span class="header-section-number">68.9</span> 齐　映<a class="anchor" aria-label="anchor" href="#%E9%BD%90-%E6%98%A0"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-齐映-1"></span>
齐相公映应进士举，至省访消息，歇礼部南院。遇雨未食，傍徨不知所之，徐步墙下。有一老人，白衣策杖，二小奴从，揖齐公曰：「日已高，公应未飡，某居处不远，能暂往否？」映愧谢。相随至门外，老人曰：「某先去，留一奴引郎君。」跃上白驴如飞。齐公乃行至西市北，入一静坊新宅，门曲严洁。良久，老人复出。侍婢十余，皆有所执。至中堂坐，华洁侈盛。良久，因铺设于楼，酒馔丰异。逡巡，人报有送钱百千者，老人曰：「此是酒肆所入，某以一丸药作一瓮酒。」及晚请去，老人曰：「郎君有奇表，要作宰相耶，白日上升耶？」齐公思之良久，云：「宰相。」老人笑曰：「明年必及第，此官一定。」赠帛数十疋，云：「慎不得言于人。有暇即一来。」齐公拜谢。自后数往，皆有恤赉。至春果及第。同年见其车服修整，乘醉诘之，不觉尽言。偕二十余人，期约俱诣就谒。老人闻之甚悔，至则以废疾托谢不见，各奉一缣，独召公入，责之曰：「尔何乃轻泄也！比者升仙之事亦得，今不果矣。」公哀谢负罪，出门去。旬日复来，宅已货讫，不知所诣。《逸史》（《广记》三五）。</p></li>
<li><p><span id="唐轶十七-齐映-2"></span>
德宗銮驾之幸梁洋，中书舍人齐映为之御。下洋州青源川，见旌旗蔽野，上心方骇，谓泚兵有谙疾路者，透秦岭而要焉。俄见梁帅严震具櫜鞬，拜御马前，具言君臣乱离，呜咽流涕。上大喜，口敕升奖，令震：「上马前去，与朕作主人。」映身本短小，声气抑扬，乃曰：「严震合与至尊导马，御膳自有所司。」顷之，上次洋州行在，召映，责以儒生不达时变，烟尘时须姑息戎帅。映伏奏曰：「山南士庶，只知有严震，不知有陛下。今者天威亲临，令巴蜀士民知天子之尊，亦足以尽震为臣子之节。」上深嘉叹。震闻，特拜谢映。时议许映。《干子》（《广记》一九〇）。《唐史》（《御览》六八）。</p></li>
<li><p><span id="唐轶十七-齐映-3"></span>
贞元以来，禁中银瓶，不过高五尺。齐映在江西，因降诞日，献高八尺者，士君子非之。《南部新书》乙。</p></li>
</ol>
</div>
<div id="柳-浑" class="section level2">
<h2>
<span class="header-section-number">68.10</span> 柳　浑<a class="anchor" aria-label="anchor" href="#%E6%9F%B3-%E6%B5%91"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-柳浑-1"></span>
柳相初名载，后改名浑。佐江西幕中，嗜酒，好入鄽市，不事拘检。时路嗣恭初平五岭，元载奏言：「嗣恭多取南人金宝，是欲为乱。陛下不信，试召之，必不入朝。」三伏中，遣诏使至，嗣恭不虑，请待秋凉以修觐礼。浑入，雨泣曰：「公有大功，方暑而追，是为执政所中。今少迁延，必族灭矣。」嗣恭惧曰：「为之奈何？」浑曰：「健步追还表缄，公今日过江，宿石头驿，乃可。」嗣恭从之。代宗谓载曰：「嗣恭不俟驾行矣。」载无以对。《国史补》上。《唐语林》五。　案：《通鉴考异》一七引《国史补》此文，辨其误。</p></li>
<li><p><span id="唐轶十七-柳浑-2"></span>
柳浑旧名载，为朱泚所逼。及克复，上言曰：「顷为狂贼点秽，臣实耻称旧名。矧字画带戈，时当偃武，请改名浑。」浑后入相，封宜城公，谓之柳宜城。《南部新书》甲。</p></li>
<li><p><span id="唐轶十七-柳浑-3"></span>
贞元三年正月，上命玉工为带坠，有一銙误堕地坏焉，工者六人私以钱数万市玉以补坏者，既与诸銙相埒矣；及献，上即指其所补者曰：「此銙光彩何不相类？」工人叩头伏罪。上震怒，令于京兆府各决重杖处死，责其欺罔。诏至中书，宰相柳浑执奏曰：「陛下若便赐死则已，今事下有司，请存详理。况玉工之罪，或未详审，只缘人命至重，所以狱谳有疑。且方春极刑，恐伤和气。容臣条奏，以正刑典。」遂案律文，但罪坏玉者以误伤乘舆器服，杖一人，余五人并释之，以闻，诏可其奏。《唐会要》五一。</p></li>
<li><p><span id="唐轶十七-柳浑-4"></span>
张延赏怙权矜己，嫉柳浑之守正，使人谓之曰：「相公旧德，但节言于庙堂，则名位可久。」浑曰：「为吾谢张相公，柳浑头可断，而舌不可禁。」《南部新书》甲。</p></li>
</ol>
</div>
<div id="董-晋" class="section level2">
<h2>
<span class="header-section-number">68.11</span> 董　晋<a class="anchor" aria-label="anchor" href="#%E8%91%A3-%E6%99%8B"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十七-董晋-1"></span>
董晋与窦参同列，时政事决在窦参，晋但奉诏唯诺而已。既而窦参骄盈犯上，德宗渐恶之，参讽晋奏给事中窦申为吏部侍郎。上正色曰：「岂不是窦参遣卿奏也？」晋不敢隐讳，上因问参过失，晋具奏之。旬日，参贬官，晋累上表辞官，罢相，受兵部尚书。寻除东都留守。会汴州节度李万荣疾甚，其子乃为乱，以晋为汴州节度使。时晋既授命，唯将判官傔从十数人，都不召集兵马。既至郑，宣武将吏都无至者。晋将吏及郑州官吏皆惧，共劝晋云：「都虞候邓惟恭合来迎候，承万荣疾甚，遂总领军事。今相公到此，尚不使人迎候，其情状岂可料耶？恐须且回避，以候事势。」晋曰：「某奉诏为汴州节度使，准敕赴任，何可妄为逗留！」人皆忧其不测，晋独恬然。来至汴州数十里，邓惟恭方来迎候，晋俾其不下马。既入，仍委惟恭以军众。惟恭探晋何如事体，而未测浅深。初，万荣既逐刘士宁，代为节度使，委兵于惟恭。及疾甚，李乃归朝廷，惟恭自以当便代居其位，故不遣候吏，以疑惧晋心，冀其不敢进。不虞晋之速至，留以近，方迎，然心常怏怏。惟恭以骄盈慢法，潜图不轨，配流岭南。朝廷恐晋柔懦，寻以汝州刺史陆长源为晋行军司马。晋宽厚，谦恭简俭，每事因循多可，兵粗安。长源性滋彰云为，请改易旧事，务从峭刻。晋初皆许之，及案牍已成，晋乃且罢。又委钱谷支计于判官孟叔度，轻佻，好慢易军人，人皆恶之。晋卒于位，卒后十日，汴州大乱，杀长源、叔度，军人脔食之。长源轻言无威仪，自到汴州，不为军州所礼重。及董晋疾亟，令之节度晋后事，长源便扬言：「文武将吏多弛慢，不可执守宪章，当尽以法绳之。」由是人人怨惧。叔度性亦苛刻，又纵恣声色，数至乐营，与诸妇人戏，自称孟郎。由是人轻而恶之。《谭宾录》（《广记》一七七）。《容斋四笔》一六。</li>
</ol>
</div>
<div id="陆-贽" class="section level2">
<h2>
<span class="header-section-number">68.12</span> 陆　贽<a class="anchor" aria-label="anchor" href="#%E9%99%86-%E8%B4%BD"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-陆贽-1"></span>
陆相贽受淮南尉，吏部侍郎不与；顾少连拟与江、淮一尉，不伏竟得之。显其听而自吟曰：「遶阶流 ，夹砌树阴阴。」□后罢相，□□在假日，敕下不谢官，又贬为忠州司马。大官降敕日，令朝谢。但恐私忌□亦须出入始了。《唐语林》四。</p></li>
<li><p><span id="唐轶十七-陆贽-2"></span>
唐贞元八年，陆贽主司试《明水赋》、《御沟新柳诗》。其人贾棱、陈羽、欧阳詹、李博、李观、冯宿、王涯、张季友、齐孝若、刘遵古、许季同、侯继、穆贽、韩愈、李绛、温商、庾承宣、员结、胡谅、崔群、邢册、裴光辅、万珰。是年一榜多天下孤隽伟杰之士，号龙虎榜。《科举记》（《古今事文类聚》前集二九）。</p></li>
<li><p><span id="唐轶十七-陆贽-3"></span>
见梁肃<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html#%E5%94%90%E8%BD%B6%E5%8D%81%E5%85%AB-%E6%A2%81%E8%82%83-2">2</a>。</p></li>
<li><p><span id="唐轶十七-陆贽-4"></span>
贞元八年春，中书侍郎平章事陆贽始复令吏部每年集选人。旧事：吏部每年集选人。其后遂三数年一置选，选人并至，文书多，不可寻勘，真伪纷杂，吏因得大为奸巧。选人一蹉跌，或十年不得官。而官之阙者，或累岁无人。贽命吏部分内外官为三分，计阙集人，岁以为常。其弊十去七八。天下称之。《唐会要》七五。又《广记》一八六引。</p></li>
<li><p><span id="唐轶十七-陆贽-5"></span>
陆贽与赵璟同相，德宗曰：「要重事勿与璟同奏，密封来。」宣武节度刘士宁为李万荣所杀，上问之，贽曰：「士宁见逐，虽是众情，万荣总军，初非朝旨。此强弱之机，愿陛下谨之。」上欲且除一亲王，贽但奏不可，制遂从中出。《异闻集》云：德宗一日见侍女上请，问所从来，曰：「故相窦参家奴。」因泣诉参死之冤。上怒贽曰：「我重伊，常呼作陆九。我脱伊绿衫，便与伊紫衫著。我使窦参方称意，须教我杀却。伊平时常恨无权，及权在伊手，又却软如泥团。」野史虽未可尽信，观其区处士宁事可见，其卒于贬所，或者杀窦参之报。《吹剑录》。　案：《异闻集》所据乃柳珵《上清传》文。《通鉴考异》一九辨《上清传》之妄。</p></li>
<li><p><span id="唐轶十七-陆贽-6"></span>
德宗谓陆贽曰：「卿清慎太过，诸道馈送，一皆拒绝，恐事情不通。如鞭、靴之类，受亦无伤。」贽上疏云：「鞭、靴不已，必及金玉。目见可欲，能自窒乎？」吾谓天子令宰相受赂，此德宗之多僻；不受而已，何必上疏，此陆贽之贾值。《珩璜新论》。</p></li>
<li><p><span id="唐轶十七-陆贽-7"></span>
见于公异<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html#%E5%94%90%E8%BD%B6%E5%8D%81%E5%85%AB-%E4%BA%8E%E5%85%AC%E5%BC%82-1">1</a>。</p></li>
<li><p><span id="唐轶十七-陆贽-8"></span>
陆宣公至忠州，土塞其门，盐菜由狗窦中。端坐抄药方，儿姪亦罕与语。会转运使至京，上问：「尔峡中过，闻陆贽何面孔？」具以状对。上恻然，拜太子宾客，已卒。《芝田录》（《类说》一一）。</p></li>
<li><p><span id="唐轶十七-陆贽-9"></span>
陆贽在忠州，不接人。惟篹药方，并行于世，号曰《集验》。《南部新书》戊。</p></li>
<li><p><span id="唐轶十七-陆贽-10"></span>
陆贽十八进士及第，升宏为翰林学士，自著绿便赐紫。德宗呼为陆九，常脱御裳赐之。至若不名呼，则神尧皇帝呼裴寂为裴监，呼萧瑀为萧郎则有之，呼第行则未有。其宠如是。姜皎者，玄宗在藩，皎察上非常之度尤委心焉。及即帝位，常申宴私，呼之姜七而不名。《广卓异记》一三。《唐摭言》一五。</p></li>
</ol>
</div>
<div id="窦-参" class="section level2">
<h2>
<span class="header-section-number">68.13</span> 窦　参<a class="anchor" aria-label="anchor" href="#%E7%AA%A6-%E5%8F%82"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十七-窦参-1"></span>
贞元中，相国窦参为御史中丞，尝一夕梦德宗召对于便殿，问以经国之务。上喜，因以锦半臂赐之。及寤，奇其梦，默而念曰：「臂者，庇也，大邑所以庇吾身也。今梦半臂者，岂上以我叨居显位，将给半俸，俾我致政乎？」蹙然久之，因以梦话于人。客有解曰：「公之梦，祥符也，且半臂者，盖被股肱之衣也。今公梦天子赐之，岂非上将以股肱之位而委公乎？」明日，果拜中书侍郎平章事。《宣室志》（《广记》二七八）。又《类说》二三、《分门古今类事》七、《绀珠集》五、张本《说郛》六均有节引。</li>
</ol>
</div>
<div id="窦-申" class="section level2">
<h2>
<span class="header-section-number">68.14</span> 窦　申<a class="anchor" aria-label="anchor" href="#%E7%AA%A6-%E7%94%B3"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-窦申-1"></span>
窦参之作相也，用从父弟申为耳目。每除吏，先言于申，申告人，故谓窦给事为喜鹊。《大唐传载》。</p></li>
<li><p><span id="唐轶十七-窦申-2"></span>
窦参之败，给事中宝申止于配流。德宗曰：「吾闻申欲至，人家谓之鹊喜。」遂赐死。《国史补》上。《唐语林》六。《葆化录》（陶本《说郛》三二）。</p></li>
</ol>
</div>
<div id="赵-憬" class="section level2">
<h2>
<span class="header-section-number">68.15</span> 赵　憬<a class="anchor" aria-label="anchor" href="#%E8%B5%B5-%E6%86%AC"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-赵憬-1"></span>
赵璟、卢迈二相，皆吉州旅客，人人呼赵七、卢三。赵相自微而著，盖为是姚广女壻。姚与独孤问俗善，因托之，得作湖南判官，累奏官至监察。萧复相代问俗为潭州，有人又荐于萧，萧留为判官，至侍御史。萧入，主留务，有美声，闻于德宗，遂兼中丞，为湖南廉使。及李泌入相，不知之，俄而除替。璟既罢任，遂入京。李玄素知璟湖南政事多善，意甚慕之。璟闲居慕静，深巷杜门不出，玄素访之甚频。玄素乃是泌相之从弟也。璟因其相访，引玄素于青龙寺，谓之曰：「赵璟亦自〔合〕有官职，誓不敢怨他人也。非偶然耳，盖得于日者焉。」遂同访之。问玄素年命，谓之曰：「公亦富贵人也。」玄素因自负，亦不言于泌相兄也。德宗忽记得璟，赐拜给事中，泌相不测其由。会有和戎使事，出新相关播为大使，张荐、张式为判官，泌因乃奏璟为副使。未至西蕃，右丞有阙，宰相上名，德宗曰：「赵璟堪为此官。」进拜右丞。不数月，迁尚书左丞平章事。五年，薨于位。此乃吉州旅人赵七郎之变化也。《唐语林》六。《刘宾客嘉话录》（《广记》一五二）。　案：赵璟，新、旧《唐书》有传，并作「赵憬」。</p></li>
<li><p><span id="唐轶十七-赵憬-2"></span>
王蒙者，与赵门下憬，布衣之旧，常知其吏才。及公入相，蒙自前吉州新淦令来谒。公见喜极，给恤甚厚，将擢为御史。时宪僚数至少，德宗甚难于除授，而赵公秉政，其言多行，蒙坐待绣衣之拜矣。一日，偶诣慈恩僧寺占色者，忘其名。蒙问早晚得官。僧曰：「观君之色，殊未见喜兆。此后若干年，当得一边上御史。」蒙大笑而归。数日，宰臣对，赵公乘间奏曰：「御史府阙人太多，就中监察尤为要者，臣欲选择三数人。」德宗曰：「非不欲补其阙员，此官须得孤直茂实者充选，料卿祇应取轻薄后生、朝中子弟耳。此不如不置。」赵公曰：「臣之愚见，正如圣虑，欲于录事参军、县令中求之。」上大喜曰：「如此即朕之意，卿有人未？」公因荐二人，其一即蒙也。上曰：「且将状来。」公既出，逢裴延龄，时以度支次对。问公曰：「相公奏何事称意，喜色充溢？」公不之对。延龄愠骂而去，云：「看此老兵所请得行否？」既见上，奏事毕。因问曰：「赵憬向论请何事？」上曰：「赵憬极公心。」因说御史事。延龄曰：「此大不可，陛下何故信之？且赵憬身为宰相，岂谙州县官绩効？向二人又不为人所称说，憬何由自知之？必私也。复至，陛下但诘其所自即知矣。」他日上阁，问云：「卿何以知此二人？」公曰：「一是故人，一与臣微亲，谙熟之。」上无言。他日，延龄又入。上曰：「赵憬所请，果如卿料。」遂寝不行。蒙却归故林，而赵公薨于相位。后数年，边帅奏为从事，得假御史焉。《因话录》六。又《广记》七九引。《续前定录》。</p></li>
</ol>
</div>
<div id="卢-迈" class="section level2">
<h2>
<span class="header-section-number">68.16</span> 卢　迈<a class="anchor" aria-label="anchor" href="#%E5%8D%A2-%E8%BF%88"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-卢迈-1"></span>
贞元十二年，卢迈丧弟，请出城临。近年宰相多拘守，而迈有此行，时人美之。《南部新书》乙。</p></li>
<li><p><span id="唐轶十七-卢迈-2"></span>
卢中丞迈有宝琴四，各直数十万，有寒玉、古磬、响泉、和志之号。《大唐传载》。《广记》二〇三引作《传记》。《南部新书》壬。　案：《广记》、《南部新书》「琴」作「瑟」，「古磬」作「石磬」。</p></li>
<li><p><span id="唐轶十七-卢迈-3"></span>
卢相迈不食盐醋，同列问之：「足下不食盐醋，何堪？」迈笑而答曰：「足下终日食盐醋，复又何堪矣？」《国史补》上。又《广记》二五六引。</p></li>
<li><p><span id="唐轶十七-卢迈-4"></span>
见赵憬<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html#%E5%94%90%E8%BD%B6%E5%8D%81%E4%B8%83-%E8%B5%B5%E6%86%AC-1">1</a>。</p></li>
</ol>
</div>
<div id="崔-损" class="section level2">
<h2>
<span class="header-section-number">68.17</span> 崔　损<a class="anchor" aria-label="anchor" href="#%E5%B4%94-%E6%8D%9F"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十七-崔损-1"></span>
唐崔损，性极谨慎，每奏对，不敢有所发扬。两省清要，皆历践之，在位无称于人。身居宰相，母野殡，不言展墓，不议迁祔；姊为尼，没于近寺，终丧不临，士君子罪之。过为恭逊，不止于容身，而卒用此中上意，窃大位者八年。上知物议不叶，然怜而厚之。《谭宾录》（《广记》二六〇）。</li>
</ol>
</div>
<div id="赵宗儒" class="section level2">
<h2>
<span class="header-section-number">68.18</span> 赵宗儒<a class="anchor" aria-label="anchor" href="#%E8%B5%B5%E5%AE%97%E5%84%92"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-赵宗儒-1"></span>
宪宗问赵相宗儒曰：「人言卿在荆州，毬场草生，何也？」对曰：「死罪，有之。虽然，草生不妨毬子往来。」上为之启齿。《国史补》中。又《广记》二五〇引。《唐语林》一。</p></li>
<li><p><span id="唐轶十七-赵宗儒-2"></span>
见段文昌<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html#%E5%94%90%E8%BD%B6%E4%BA%8C%E5%8D%81%E4%B8%80-%E6%AE%B5%E6%96%87%E6%98%8C-4">4</a>。</p></li>
<li><p><span id="唐轶十七-赵宗儒-3"></span>
长庆初，赵相宗儒为太常卿，赞郊庙之礼。时罢相二十余年，年七十六，众论伏其精健。右常侍李益笑曰：「是仆东府试官所送进士也。」《国史补》中。《唐摭言》一五。《唐语林》三。《唐诗纪事》三〇。　案：李益，《唐语林》作「郎孝奕」，误。</p></li>
<li><p><span id="唐轶十七-赵宗儒-4"></span>
赵宗儒检校左仆射，为太常卿。太常有《师子乐》，备五方之色，非朝会聘享不作。至是中人掌教坊之乐者移牒取之，宗儒不敢违，以状白宰相。宰相以为事在有司，其事不合关白。宗儒忧恐不已，相座责以懦怯不任事，改换散秩，为太子少师。《卢氏杂说》（《广记》四九七）。</p></li>
<li><p><span id="唐轶十七-赵宗儒-5"></span>
族祖天水昭公以旧相为吏部侍郎，考前进士杜元颖宏词登科。镇南，又奏为从事。杜公入相，昭公复掌选。至杜出镇西川，奏宋相申锡为从事。数年，杜以南蛮入寇，贬刺循州，遂卒。宋以宰相被诬，谪佐开州。又数年，昭公始薨。公凡八任铨衡，三领节镇，皆带府号。为尚书，惟不历工部，其兵、吏、太常皆再任。年八十七薨，其间未尝遇重疾。异数寿考，为中朝之首焉。《因话录》二。《唐语林》四。</p></li>
<li><p><span id="唐轶十七-赵宗儒-6"></span>
胡尚书证，河中人。太傅天水昭公镇河中，尚书建节赴振武，备桑梓礼入谒，持刺称百姓。献昭公诗云：「诗书入京国，旌斾过乡关。」州里荣之。余宗姪橹，应进士时，著《乡籍》一篇，大夸河东人物之盛，皆实录也。同乡中，赵氏轩冕文儒最著，曾祖父、祖父世掌纶诰，橹昆弟五人进士及第，皆历台省。卢少傅弘宣、卢尚书简辞、弘正、简求皆其姑子也，时称赵家出。外家敬氏，先世亦出自河中，人物名望，皆谓至盛，橹著《乡籍》载之。《因话录》三。《唐语林》四。</p></li>
</ol>
</div>
<div id="贾-耽" class="section level2">
<h2>
<span class="header-section-number">68.19</span> 贾　耽<a class="anchor" aria-label="anchor" href="#%E8%B4%BE-%E8%80%BD"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-贾耽-1"></span>
滑台城，北枕河堤，里民常有昏垫之患。贞元中，丞相贾公始凿八角井于城隅道傍，以镇河水，自是郡邑无复漂溺之祸。咸通中，刺史李橦具以事闻奏，仍立魏公祠堂于河堤之上，命从事韦岫纪事迹于碑石。《贾氏谈录》。《唐语林》七。</p></li>
<li><p><span id="唐轶十七-贾耽-2"></span>
贾相耽在滑台，于城北命筑八角井以镇黄河，于是潜使人于凿所侦之，果有一老父来观，问曰：「谁凿此井？」曰：「贾相公也。」父曰：「大好手，但近东、近西、近南、近北也。」躭闻之曰：「吾井太大，惜哉！」《玉泉子》。又《广记》三九九引。《寓简》三。</p></li>
<li><p><span id="唐轶十七-贾耽-3"></span>
贾相公耽在滑州，境内大旱，秋稼尽损。贾召大将二人，谓曰：「今岁荒旱，烦君二人救三军百姓也。」皆言：「苟利军州，死不足辞。」贾笑曰：「君可辱为健步，明日当有两骑，衣惨绯，所乘马蕃步鬣长，经市出城，君等踪之，识其所灭处，则吾事谐矣。」二将乃裹粮，衣皂衣，寻之，一如贾言。自市至野，二百余里，映大冢而灭，遂垒石标表志焉。经信而返。贾大喜，令军健数百人具畚锸，与二将偕往其所。因发冢，获陈粟数十万斛，人竟不之测。《酉阳杂俎》前集一四。又《广记》三九〇引。</p></li>
<li><p><span id="唐轶十七-贾耽-4"></span>
贾耽相公镇滑台日，有部民家富于财，而父偶得疾，身体渐瘦，糜粥不通，日饮鲜血半升而已。其家忧惧，乃多出金帛募善医者。自两京及山东诸道医人，无不至者，虽接待丰厚，率皆以无効而旋。后有人自剑南来，诊候旬日，亦不识其状，乃谓其子曰：「某之医，家传三世矣。凡见人之疾，则必究其源。今观叟则惘然无知，岂某之艺未至，而叟天降之灾乎？然某闻府帅博学多能，盖异人也，至于卜筮医药，罔不精妙。子能捐五十千乎？」其子曰：「何用？」曰：「将以遗御吏，候公之出，以车载叟于马前，使见之。傥有言，则某得施其力矣。」子如其言，公果出行香，见之注视。将有言，为监军使白事，不觉马首已过。医人遂辞去。其父后语子曰：「吾之疾是必死之征。今颇烦躁，若厌人语，尔可载吾城外有山水处置之。三日一来省吾，如死则葬之于彼。」其子不获已，载去，得一磐石近池，置之，悲泣而归。其父忽见一黄犬来池中，出没数四，状如沐浴。既去，其水即香，叟渴欲饮，而气喘力微，乃肘行而前。既饮，则觉四体稍轻，饮之不已，即能坐。子惊喜，乃复载归家，则能饮食，不旬日而愈。他日，贾帅复出，至前所置车处，问曰：「前度病人在否？」吏报今已平复，公曰：「人病固有不可识者。此人是虱症，世间无药可疗，须得千年木梳烧灰服之。不然，即饮黄龙浴水，此外无可治也。不知何因而愈。」遣吏问之，叟具以对。公曰：「此人，天与其疾，而自致其药，命矣夫！」时人闻之，咸服公之博识，则医工所谓异人者信矣。《会昌解颐》（《广记》八三）。</p></li>
<li><p><span id="唐轶十七-贾耽-5"></span>
唐相国贾耽，滑州节度使。常令造鹿皮衣一副，既成，选一趫捷官健，操书缄付之曰：「汝往某山中，但荆棘深处即行，觅张尊师送此书，任汝远近。」使者受命，挈粮而去，甚惶惑。入山约行百余里，荆棘深险，无不备历。至一峰，半腰中石壁耸拔，见二道流碁次，使者遂拜道流曰：「贾相公使来。」开书大笑，遂作报书，一曰：「传语相公早归，何故如此贪着富贵？」使者赍书而返，贾公极喜，厚赏之。亦不知其故也。又尝令一健卒，入枯井中取文书，果得数轴，皆道书也，遂遣十余人写。才毕，有道士突入，呼贾公姓名叫骂曰：「争敢偷书！」贾公逊谢道士曰：「复持去。」郑州仆射陂东有一浮图，乃遣使赍牒牒州：于此浮图内取一白鸦。遂令掩之，果得，以笼送。亦不知何故。贾公谪仙，事甚众，此三篇尤明显者也。《逸史》（《广记》四五）。</p></li>
<li><p><span id="唐轶十七-贾耽-6"></span>
唐贾耽好地理学。四方之使，乃是蕃虏来者，而与之坐，问其土地山川之所终始。凡三十年，所闻既备，因撰《海内华夷图》。以问其郡人，皆得其实，事无虚词。《卢氏杂说》（《广记》一九七）。</p></li>
<li><p><span id="唐轶十七-贾耽-7"></span>
王右丞善琵琶，贾魏公善琴，皆妙绝一时。《南部新书》乙。</p></li>
<li><p><span id="唐轶十七-贾耽-8"></span>
唐相贾躭著《百花谱》，以海棠为花中神仙。《海棠记》（《类说》七）。《花木录》（《事文类聚》后集三一）。</p></li>
</ol>
</div>
<div id="杜-佑" class="section level2">
<h2>
<span class="header-section-number">68.20</span> 杜　佑<a class="anchor" aria-label="anchor" href="#%E6%9D%9C-%E4%BD%91"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-杜佑-1"></span>
见桑道茂<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html#%E5%94%90%E8%BD%B6%E5%8D%81%E5%85%AD-%E6%A1%91%E9%81%93%E8%8C%82-7">7</a>。</p></li>
<li><p><span id="唐轶十七-杜佑-2"></span>
杜佑自户部侍郎判度支，为卢杞所恶，出为苏刺。时佑母在，杞以忧阙授之。佑不行，换饶州。《南部新书》壬。</p></li>
<li><p><span id="唐轶十七-杜佑-3"></span>
贞元初，度支使杜佑让钱谷之务，引李巽自代。先是度支以制用惜费，渐权百司之职，广署吏员，繁而难理。佑奏营缮归之将作，木炭归之司农，染练归之少府，纲条颇整，公议多之。《南部新书》巳。</p></li>
<li><p><span id="唐轶十七-杜佑-4"></span>
杜太保宣简公，大历中有故人遗黄金百两。后三十年为淮南节度使，其子投公，取其黄金还，缄封如故。《大唐传载》。《唐语林》一。　案：据新旧《唐著·杜佑传》，杜佑谥安简，此作「宣简」，误。</p></li>
<li><p><span id="唐轶十七-杜佑-5"></span>
唐杨茂卿客游扬州，与杜佑书，词多捭阖，以周公吐握之事为讽，佑讶之。时刘禹锡在坐，亦使召杨至，共饮。佑持茂卿书与禹锡曰：「请文人一为读之。」既毕，佑曰：「如何？」禹锡曰：「大凡布衣之士，皆须摆阖，以动尊贵之心。」佑曰：「休休，摆阖之事烂也。独不见王舍乎？摆阖陈少游，少游刎其头。今我与公饭吃，过犹不及也。」翌日，杨不辞而去。《刘宾客嘉话录》（《广记》二四四）。</p></li>
<li><p><span id="唐轶十七-杜佑-6"></span>
刘禹锡言：司徒杜公佑视穆赞也，如故人子弟。佑见赞为台丞数弹劾，因事戒之曰：「仆有一言，为大郎久计，他日少树敌为佳。」穆深纳之，由是少霁其威也。《刘宾客嘉话录》（《广记》二三五）。《南部新书》辛。</p></li>
<li><p><span id="唐轶十七-杜佑-7"></span>
杜司徒常言：「处世无立敌。」《唐语林》一。</p></li>
<li><p><span id="唐轶十七-杜佑-8"></span>
高贞公致仕，制云：「以年致政，抑有前闻。近代寡廉，罕由斯道。」是时杜司徒年七十，无意请老。裴晋公为舍人，以此讥之。《国史补》中。《唐语林》一。《避暑录话》上。</p></li>
<li><p><span id="唐轶十七-杜佑-9"></span>
见唐宪宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E5%AE%AA%E5%AE%97-15">15</a>。</p></li>
<li><p><span id="唐轶十七-杜佑-10"></span>
大司徒杜公在维扬也，尝召宾幕闲语：「我致政之后，必买一小驷八九千者，饱食讫而跨之，著一粗布襕衫，入市看盘铃傀儡，足矣。」又曰：「郭令公位极之际，常虑祸及，此大臣之危事也。」司徒深旨，不在傀儡，盖自污耳。司徒公后致仕，果行前志。谏官上疏言「三公不合入市」。公曰：「吾计中矣。」计者，即自污耳。《刘宾客嘉话录》。</p></li>
<li><p><span id="唐轶十七-杜佑-11"></span>
见崔膺<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html#%E5%94%90%E8%BD%B6%E5%8D%81%E5%85%AB-%E5%B4%94%E8%86%BA-3">3</a>。</p></li>
<li><p><span id="唐轶十七-杜佑-12"></span>
大司徒杜公，见张相弘靖曰：「必为宰相。」贵人多知人也如此。《刘宾客嘉话录》（《广记》一七〇）。《唐语林》三。</p></li>
<li><p><span id="唐轶十七-杜佑-13"></span>
杜岐公别墅建薝卜馆，室形亦六出，器用之属俱象之。按《本草》：栀子一名木丹，一名越桃，然正是西域薝卜。《清异录》下。</p></li>
</ol>
</div>
<div id="郑珣瑜" class="section level2">
<h2>
<span class="header-section-number">68.21</span> 郑珣瑜<a class="anchor" aria-label="anchor" href="#%E9%83%91%E7%8F%A3%E7%91%9C"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-郑珣瑜-1"></span>
郑珣瑜为河南尹，送迎中使皆有常处，人吏窥之，马足差跌不出三五步。议者以珣瑜为河南尹，可继张延赏，而重厚坚正，前后莫有及。《唐语林》四。《南部新书》癸。</p></li>
<li><p><span id="唐轶十七-郑珣瑜-2"></span>
郑相珣瑜方上堂食，王叔文至，韦执谊遽起，延入阁内。珣瑜叹曰：「可以归矣！」遂命驾，不终食而出，自是罢相。《国史补》中。《唐语林》五。</p></li>
<li><p><span id="唐轶十七-郑珣瑜-3"></span>
贞元二十一年三月，左仆射平章事贾耽以王叔文用事，称疾归第，郑珣瑜亦称疾不起。二相皆天下重望，相次归卧。诸宰臣方会食于中书，故事：丞相方食，百僚无敢通见者。王叔文召直省令报，直省惧，入白，韦执谊起迎，就其舍语。时杜佑、高郢、珣瑜皆停箸以待，报云：「王嗣使索饭，韦相公亦与之同食阁中矣。」佑、郢等心知不可，畏惧叔文、执谊，而不敢言。珣瑜独叹曰：「吾岂可复处此乎！」顾左右索马，径归不起。叔文亦无所顾忌焉。《唐会要》五一。</p></li>
</ol>
</div>
<div id="高-郢" class="section level2">
<h2>
<span class="header-section-number">68.22</span> 高　郢<a class="anchor" aria-label="anchor" href="#%E9%AB%98-%E9%83%A2"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-高郢-1"></span>
高郢夜课于丰亭，忽见一鼈在案上，视之，石也。郢异其事，取千题散置楮中，祷视令石鼈衔之以卜来事。既而石鼈举头，乃是《沙洲独鸟赋》。题出，果然，其年首选。《湘潭记》（《云仙杂记》四）。</p></li>
<li><p><span id="唐轶十七-高郢-2"></span>
高贞公郢就府解后，时试官别出题目曰《沙洲独鸟赋》。郢援笔而成曰：「𫛣有飞鸟，在河之洲。一饮一啄，载沈载浮。赏心利涉之地，浴质至清之流。」其年首送。《唐摭言》二。</p></li>
<li><p><span id="唐轶十七-高郢-3"></span>
高贞公郢为中书舍人九年，家无制草。或问曰：「前辈皆有制集，公独焚之，何也？」答曰：「王言不可存于私室。」《国史补》中。又《广记》四九七引。《唐语林》一。</p></li>
<li><p><span id="唐轶十七-高郢-4"></span>
李怀光之反，高贞公陷于河中，与吕鸣岳、张延英谋诛之。事泄，二将遇害，怀光执之于庭，辞气不挠。又说怀光子璀，驻军四十七日。时李少保鄘，亦在险中。《国史补》上。</p></li>
</ol>
</div>
<div id="李-晟" class="section level2">
<h2>
<span class="header-section-number">68.23</span> 李　晟<a class="anchor" aria-label="anchor" href="#%E6%9D%8E-%E6%99%9F"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-李晟-1"></span>
李西平晟之为将军也，尝谒桑道茂，云：「将军异日为京兆尹，慎少杀人。」西平曰：「武夫岂有京兆尹望乎？」后兴元收复，西平兼京兆，时道茂在俘囚中，当断之际，告西平曰：「公忘少杀人之言乎？」西平释之。《大唐传载》。又《广记》二二三引。</p></li>
<li><p><span id="唐轶十七-李晟-2"></span>
李司徒尝于左广効职，久未迁超，闻桑道茂善相人，赍绢一匹，凌晨而往。时道茂倾信者甚众，造谒多不即见之，闻李公在门，亲自迎接，施设肴醴，情意甚专。既而问之，谓曰：「他日建立勋庸，贵盛无比。或事权在手，当以性命为托。」李公莫测其由，但慙唯而已。请回所贶缣，换李公所著汗衫子，仍请于襟上书名，云：「他日见此相忆。」及泚之叛，道茂陷在贼庭，既克复京师，从乱者悉皆就戮。李公受命斩决，道茂将就刑，请致分雪之词，遂以汗衫为请。李公奏以非罪，遂令原之。《剧谈录》上。又《广记》七六引。《逸史》（《类说》二七）。</p></li>
<li><p><span id="唐轶十七-李晟-3"></span>
晟与张升云等围郑景济于清苑，自二月至四月。〔朱〕滔自统马步万五千人救清苑，四月二日，发馆陶砦，五月内到。晟出战不利，城中又出攻晟，晟败去。滔乘胜逐晟等，大破之。晟奔易州，染病，不复更出。《燕南记》（《通鉴考异》一八）。</p></li>
<li><p><span id="唐轶十七-李晟-4"></span>
李令军逼神鹿仓，贼张光晟内应，晟乃得入，先斩光晟。又与骆元光争功，寘毒以待，元光方食而觉，走归营，不复更出。然晟功戢兵最大也。《国史补》上。</p></li>
<li><p><span id="唐轶十七-李晟-5"></span>
见浑瑊<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html#%E5%94%90%E8%BD%B6%E5%8D%81%E4%B8%83-%E6%B5%91%E7%91%8A-4">4</a>。</p></li>
<li><p><span id="唐轶十七-李晟-6"></span>
德宗初复宫阙，所赐勋臣第宅妓乐，李令为首，浑侍中次之。《国史补》上。《唐语林》六。</p></li>
<li><p><span id="唐轶十七-李晟-7"></span>
李、马二家，日出无音乐之声，则执金闻奏，俄顷必有中使来问：「大臣今日何不举乐？」《国史补》上。</p></li>
<li><p><span id="唐轶十七-李晟-8"></span>
李令尝为制将，将军至西川，与张延赏有隙。及延赏大拜，二勋臣在朝，德宗令韩晋公和解之。每宴乐，则宰臣尽在，太常教坊音声皆至，恩赐酒馔，相望于路。《国史补》上。《唐语林》六。</p></li>
<li><p><span id="唐轶十七-李晟-9"></span>
西平王始将禁军在蜀戍蛮，与张魏公不叶。及西平功高居相位，德宗欲追魏公者数四，虑西平不悦而罢。后上令韩晋公善说，然后竝处中书。一日因内宴，禁中出瑞锦一疋，令系两人一处，以示和解之意。《尚书故实》。</p></li>
<li><p><span id="唐轶十七-李晟-10"></span>
见李泌<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html#%E5%94%90%E8%BD%B6%E5%8D%81%E4%BA%94-%E6%9D%8E%E6%B3%8C-34">34</a>。</p></li>
<li><p><span id="唐轶十七-李晟-11"></span>
崔吏部枢夫人，太尉西平王女也。西平生日，中堂大宴，方食，有小婢附崔氏妇耳语久之，崔氏妇颔之而去。有顷，复至，王问曰：「何事？」女对曰：「大家昨夜小不安适，使人往候。」王掷筯，怒曰：「我不幸有此女，大奇事！汝为人妇，岂有阿家体候不安，不检校汤药，而与父作生日？吾有此女，何用作生日为？」遽遣走檐子归，身亦续至崔氏家问疾，且拜谢教训子女不至。姻族闻之，无不愧叹。故李夫人妇德克备，治家整肃，贵贱皆不许时世妆梳。勋臣之家，特数西平礼法。《因话录》三。《唐语林》一。</p></li>
<li><p><span id="唐轶十七-李晟-12"></span>
李愿司空兄弟九人，四有土地：愿为夏州、徐泗、凤翔、宣武、河中五节度，宪为江西观察、岭南节度，愬为唐邓、襄阳，徐泗，凤翔、泽潞、魏博六节度使，听为夏州、灵武、河东、郑滑、魏博、邠宁、凤翔七节度。一门登坛授钺，无比焉。《大唐传载》。《卓异记》。《唐语林》四。</p></li>
</ol>
</div>
<div id="马-燧" class="section level2">
<h2>
<span class="header-section-number">68.24</span> 马　燧<a class="anchor" aria-label="anchor" href="#%E9%A9%AC-%E7%87%A7"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-马燧-1"></span>
马燧贫贱时，寓游北京，谒府主不见，而乃寄于园吏。吏曰：「莫欲谒护戎否？若谒，即须先言，当为其歧路耳。护戎讳数字而甚切，君当在意。若犯之，无逃其死也。然若幸惬之，则所益与诸人不同，慎勿暗投也。某乃护戎先乳母子，得以详悉，而辄赞君子焉。」燧信与疑半。明晨入谒护戎，果犯讳，庭叱而出。畏惧之色见园吏，吏曰：「是必忤护戎耳。」燧问计求脱，园吏曰：「君子戾我，而恓遑如是。然败则死，不得渎我也。」遂匿燧于粪车中，载出郭而逃。《博异志》。《广记》三五六引作《传异记》。</p></li>
<li><p><span id="唐轶十七-马燧-2"></span>
燧与〔李〕抱真虽频破悦，闻李纳助军到，乃驻军候势，画必取之计，去悦军三十里下营，夜坐帐中，使心手人潜领悦兵及小将等五十余人立帐外。燧因矫与兵马衙官已下高语曰：「昨日所以频破田悦兵马者，盖偶然之事，本亦不料有此胜也。看悦兵虽败，其将健，皆能死战，亦天下之强敌矣。今更得李纳兵助，其势不小。我虽频利，利则有钝。他日田悦更战，大将必须审看便宜。如悦直进，不可当锋耳。」悦帐外兵将往往共闻燧语，良久曰：「昨日阵上获得田悦将健，所由领过。」既至，燧大骂曰：「田悦小贼，菽麦未分，敢肆猖狂，妄动兵马。你有何所解，与我相敌！汝皆不自由，被驱入陈，又何过也！今矜汝放去。」兵等大欢叫，拜谢而去，具燧前后言见悦。悦召大将喜而谓曰：「马燧放言惧我，对人骂我此可知矣，吾再战必捷也。」又恃李纳助军新到，乃引兵出洹水又陈。燧先伏兵要处，佯不胜，引退。悦使兵尽出逐燧，燧引至伏兵处，伏兵齐发，横截悦军两段，与抱真纵兵击之，大破悦军三万余人。《燕南记》（《通鉴考异》一八）。</p></li>
<li><p><span id="唐轶十七-马燧-3"></span>
〔建中〕三年夏，诏〔李〕怀光率邠甲五千兼统诸军东征。六月，师及魏郛，战焉，陷燕人之众，师入贼营，收其宝货。马公燧曰：「我二年困此贼，彼旦至而夕破之，人其谓我何！」乃稍抽战卒以孤其势。田悦曰：「马太原妬功也，朔方军可袭矣。」乃使步卒七百人负刀而趋，乘我失度，挤之于河，死者数百人，皆精骑也。马公遽命平射三百人争桥，以出我军，故步军不败，军势大衄。诏唐朝臣自河南引军会之。《邠志》（《通鉴考异》一八）。</p></li>
<li><p><span id="唐轶十七-马燧-4"></span>
〔建中三年〕六月，朱滔、〔王〕武俊、〔李〕怀光俱至。怀光即欲战，马燧、〔李〕抱真不得已，从之。七月六日，怀光等击滔，胜之，寻为王武俊所败。其夜，决河水，绝怀光等西归之路。明日，水深三尺余。马燧与朱滔有外族之亲，呼滔为表姪，使人说滔曰：「老夫不度气力，与李相公等昨日先陈。王大夫善战，海内所知也。司徒五郎与商议，放老夫等却归太原，诸节度亦各还本道，当为闻奏，河北地任五郎收取。」滔见武俊战胜，私心忌其胜己，乃谓武俊曰：「大夫二兄破怀光等，气已沮丧，马司徒既屈服如此，且放去，渐图未晚。」武俊曰：「岂有四五节度，兵逾十万，使打贼，始经一阵，被杀却五万人，将何面目归见天子！今穷蹙诈求退去，料不过到洺州界，必筑垒相待，悔难及也。」滔心明知其事，竟绝水，放燧等。既离魏府城下，退行三十里，遂连魏县河，列营相拒。滔虽慙谢，武俊终有恨意。又同进军魏桥河东南，去怀光营五里。《燕南记》（《通鉴考异》一八）。</p></li>
<li><p><span id="唐轶十七-马燧-5"></span>
五节度讨魏州，王武俊来救，引水以围，官军樵采路绝。马司徒求于武俊曰：「若开路，当退军。」武俊曰：「我不会诸将讨贼，不利而退，何词以见天子？」遂令决水。官军退三十里，复下军营。《国史补》上。</p></li>
<li><p><span id="唐轶十七-马燧-6"></span>
见唐德宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E5%BE%B7%E5%AE%97-14">14</a>。</p></li>
<li><p><span id="唐轶十七-马燧-7"></span>
司徒马燧讨李怀光，自太原引兵至宝鼎下营。因问其地名，答曰：「埋怀村。」乃大喜曰：「擒贼必矣。」至是果然。《国史补》上。又《广记》一六三引。《唐语林》四。</p></li>
<li><p><span id="唐轶十七-马燧-8"></span>
李怀光使徐庭光以精卒六千守长春宫，马燧乃挺身至城下呼庭光，庭光则拜于城下。燧度庭光心已屈，乃谓曰：「我来自朝庭，可西面受命。」庭光复西拜。燧曰：「公等皆禄山已来首建大勋，四十余年功伐最高，奈何弃祖父之勋力，为族灭之计耶？从吾言，非止免罪，富贵可图也。」贼徒皆不对。燧曰：「尔以吾言不诚，今相去数步，尔当射我。」乃披襟示之。庭光感泣俯伏，军士亦泣，乃率其下出降。燧乃以数骑径入城，处之不疑，莫不畏伏。众大呼曰：「复得为王人矣。」浑瑊私谓参佐曰：「瑊为马公用兵，与仆不相远，但怪累败田悦，今覩其行师料敌，不及远矣。」燧勇力智彊，常先计后战。将战，亲自号令，士卒无不感动，战皆决死，未尝奔北。兵胜冠于一时。然力能擒田悦，而不能审蕃帅伪款，而保其必盟。平凉之会，为结赞所绐，关中摇动。此所谓才有余而心不至。《谭宾录》（《广记》一九〇）。</p></li>
<li><p><span id="唐轶十七-马燧-9"></span>
见李晟<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html#%E5%94%90%E8%BD%B6%E5%8D%81%E4%B8%83-%E6%9D%8E%E6%99%9F-7">7</a>。</p></li>
<li><p><span id="唐轶十七-马燧-10"></span>
马司徒孙始生，德宗命之曰「继祖」。退而笑曰：「此有二义。」意谓以索系祖也。《唐国史补》上。又《广记》二五〇引。《唐语林》一。</p></li>
<li><p><span id="唐轶十七-马燧-11"></span>
马仆射既立勋业，颇自矜伐，常有陶侃之意，故呼田悦为钱龙，至今为义士非之。当时有揣其意者，乃先著谣于军中，曰：「斋钟动也，和尚不上堂。」月余，方异其服色谒之，言善相，马遽见，因请远左右。曰：「公相非人臣，然小有未通处，当得宝物直数千万者，可以通之。」马初不实之，客曰：「公岂不闻谣乎？正谓公也。斋钟动，时至也。和尚，公之名。不上堂，不自取也。」马听之始惑，即为具肪玉、纹犀及贝珠焉。客一去不复知之，马病剧，方悔之。《酉阳杂俎》前集一二。</p></li>
<li><p><span id="唐轶十七-马燧-12"></span>
见郎士元<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html#%E5%94%90%E8%BD%B6%E5%8D%81%E5%85%AD-%E9%83%8E%E5%A3%AB%E5%85%83-1">1</a>。</p></li>
<li><p><span id="唐轶十七-马燧-13"></span>
马侍中尝宝一玉精盌，夏蝇不近，盛水经月，不腐不耗。或目痛，含之立愈。尝匣于卧内，有小奴七八岁，偷弄坠破焉。时马出未归，左右惊惧。忽失小奴。马知之大怒，鞭左右数百，将杀小奴，三日寻之不获。有婢晨治地，见紫衣带垂于寝床下，视之，乃小奴蹶张其床而负焉。不食三日而力不衰，马睹之大骇，曰：「破吾盌乃细过也。」即令左右杀之。《酉阳杂俎》前集九。</p></li>
</ol>
</div>
<div id="马-畅" class="section level2">
<h2>
<span class="header-section-number">68.25</span> 马　畅<a class="anchor" aria-label="anchor" href="#%E9%A9%AC-%E7%95%85"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十七-马畅-1"></span>
马司徒之子畅，以第中大杏馈窦文场。文场以进。德宗未尝见，颇怪之，令使就第封杏树。畅惧，进宅，废为奉诚园，屋木尽拆入内也。《国史补》中。又《广记》四九六引。《桂苑丛谈·史遗》。《御览》九六八引作《唐史》。</li>
</ol>
</div>
<div id="浑-瑊" class="section level2">
<h2>
<span class="header-section-number">68.26</span> 浑　瑊<a class="anchor" aria-label="anchor" href="#%E6%B5%91-%E7%91%8A"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-浑瑊-1"></span>
浑瑊太师，年十一岁，随父释之防秋。朔方节度使张齐邱戏问曰：「将乳母来否？」其年立跳荡功。后二年，拔石堡城，收龙驹岛，皆有奇効。《国史补》上。又《广记》一七四引。《唐语林》四。</p></li>
<li><p><span id="唐轶十七-浑瑊-2"></span>
浑咸宁少给事汾阳，未尝惮劳。汾阳在军中，咸宁席未下。夜中酒，溺器必温。汾阳问之，对曰：「向峡以请寝。」汾阳念之曰：「此可教也。」遂授以兵法。《画墁录》。</p></li>
<li><p><span id="唐轶十七-浑瑊-3"></span>
汾阳王足掌有黑子，一日使浑咸宁洗足，咸宁捧玩久之。王曰：「何也？」对曰：「瑊也足亦有之。」王使跣而视之，哂曰：「不迨吾。」谓浑中寿也。《画墁录》。</p></li>
<li><p><span id="唐轶十七-浑瑊-4"></span>
朱泚之乱，德宗皇帝车驾出幸奉天。是时沿边藩镇皆已举兵扈跸，泚自率凶渠直至城下。有西明寺僧陷在贼中，性甚机巧，教泚造攻城云梯，其高九十余尺，上施板屋楼橹，可以下瞰城中。浑中令、李司徒奏曰：「贼锋既盛，云梯又壮，若纵之，诚恐不能御。及其尚远，请以锐兵挫之。」遂率王师五千，列阵而出。于时束蕴居后，约战酣而燎，风势不便，火不能举。二公酹酒抗词，拜空而祝：「天道助顺，至圣感神。泚贼包藏祸心，窃弄凶器，敢以狂孽，来犯乘舆。今拥众胁君，将逼城垒，瑊等誓输忠节，志殄妖氛。若社稷再兴，威灵未泯，当使云梯就𦶟，逆党冰销！」于是词情慷慨，人百其勇。俄而风势遽回，鼓噪而进，火烈飙骇，烟埃涨天，梯烬卒奔，贼遂退衄。德宗皇帝御楼以观，中外咸称万岁。及克复京国，二公勋绩为首，宠锡茅土，铭镂钟鼎，匡扶社稷，终始一致。其后李司徒有子四人，皆分部节制，忠烈荣耀，于今蔼然。《剧谈录》上。又《广记》七六引。《唐语林》六。</p></li>
<li><p><span id="唐轶十七-浑瑊-5"></span>
见马燧<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html#%E5%94%90%E8%BD%B6%E5%8D%81%E4%B8%83-%E9%A9%AC%E7%87%A7-8">8</a>。</p></li>
<li><p><span id="唐轶十七-浑瑊-6"></span>
见李晟<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html#%E5%94%90%E8%BD%B6%E5%8D%81%E4%B8%83-%E6%9D%8E%E6%99%9F-6">6</a>。</p></li>
<li><p><span id="唐轶十七-浑瑊-7"></span>
见唐德宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E5%BE%B7%E5%AE%97-11">11</a>。</p></li>
<li><p><span id="唐轶十七-浑瑊-8"></span>
予尝于浑氏见德宗所赐诏书、金钺。杂诏数命，其二奉天诏也，一曰：「今赐卿剑一口，上至天，下至泉，将军裁之。」一曰：「今赐卿笔一管，空名补牒一千纸。有立功将士，可随大小书给，不必中覆。如有急，令马希倩奏来。朕今与卿诀矣。」《画墁录》。</p></li>
<li><p><span id="唐轶十七-浑瑊-9"></span>
德宗自复京阙，常恐生事，一郡一镇，有兵必姑息之。唯浑令公奏事，不过，辄私喜曰：「上必不疑我也。」《国史补》中。《唐语林》三。</p></li>
</ol>
</div>
<div id="窦文场" class="section level2">
<h2>
<span class="header-section-number">68.27</span> 窦文场<a class="anchor" aria-label="anchor" href="#%E7%AA%A6%E6%96%87%E5%9C%BA"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十七-窦文场-1"></span>
崔蘧为监察，巡囚至神策军，为吏所陷，张盖而入，讽军中索酒食，意欲结欢。窦文场怒奏，立敕就台，鞭于直厅而流血，自是巡囚不至禁军也。《国史补》下。又《广记》一八七引。</li>
</ol>
</div>
<div id="霍仙鸣" class="section level2">
<h2>
<span class="header-section-number">68.28</span> 霍仙鸣<a class="anchor" aria-label="anchor" href="#%E9%9C%8D%E4%BB%99%E9%B8%A3"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十七-霍仙鸣-1"></span>
霍仙鸣别墅在龙门，一室之中开七井，皆以雕镂木盘覆之。夏月坐其上，七井生凉，不知暑气。《云林异景志》（《云仙杂记》七）。</li>
</ol>
</div>
<div id="裴延龄" class="section level2">
<h2>
<span class="header-section-number">68.29</span> 裴延龄<a class="anchor" aria-label="anchor" href="#%E8%A3%B4%E5%BB%B6%E9%BE%84"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-裴延龄-1"></span>
唐裴延龄累转司农少卿，寻以本官权判度支。自揣不通食货之务，乃设钩距，召度支老吏与谋，以求恩顾。乃奏言：「天下出入钱物，新陈相因，而常不减六七千万贯。唯在一库，差殊散失，莫可知之。请于左藏库中分置，别建欠负耗賸等库，及季库月给，纳诸色钱物。」德宗从之。但贵欲张名目，以惑上听，其实钱物更无增加，唯虚费簿书人吏。又奏请：「令京兆府两税青苗钱，市草百万团，送苑中。」宰臣议，以为若市草百万团，则一方百姓自冬历夏搬运不了，又妨夺农务。其事得止。京西有污池卑湿处，芦苇丛生焉，不过数亩。延龄忽奏云：「厩马冬月合在槽枥秣饲，夏中即须有牧放处。臣近寻访得长安、咸阳两县界有陂地百顷，请以为内厩牧马之地，且去京城十数里。」德宗信之，言于宰臣，宰臣坚执云：「恐必无此。」及差官阅视，悉皆虚妄。延龄既慙且怒。又因对敭，德宗曰：「朕所居浴堂殿院，一栿以年多故致损坏，而未能换。」延龄曰：「宗庙事重，殿栿事轻。陛下自有本分钱物。」德宗惊曰：「本分钱何名也？」曰：「此是经义。愚儒常才，不足与言。陛下正合问臣，臣能知之。准《礼》经云：天下赋税，分为三分，一分充干豆，一分充宾客，一分充君之庖厨。干豆，供宗庙也。今陛下奉宗庙，虽至严至丰至厚，亦不能用一分财赋也。只如鸿胪礼宾，诸国番客，至于回纥马价，用一分钱物，尚有赢羡甚多。况陛下御膳宫厨，皆极简俭，所用外，以赐百官充俸料餐钱等，犹未能尽。据此而言，庖厨之用，其数尚少，皆陛下本分也。用修十殿，亦不合疑，何况一栿！」上曰：「经义如此，人未曾言。」颔之而已。后因计料造神龙寺，须用长七十尺松木，延龄奏云：「臣近于同州检得一谷，有数千株，皆长七八十尺。」德宗曰：「人云开元、天宝中，近处求觅五六丈木，尚未易得，皆须于岚、胜州采造，如今何为近处便有此木？」延龄对曰：「贤者、珍宝、异物，皆处处有之，但遇圣君即出。今此木生自关辅，盖为圣君，岂开元、天宝合得有也！」延龄既锐情于苛刻，剥下附上为功。奏对之际，皆恣骋诡怪虚妄。他人莫敢言者，延龄言之不疑，亦人之所未尝闻。上颇欲知外事，故特优遇之。《谭宾录》（《广记》二三九）。《唐会要》三〇。《南部新书》戊。</p></li>
<li><p><span id="唐轶十七-裴延龄-2"></span>
裴延龄恃恩轻躁，班列惧之，唯顾少连不避延龄。尝画一雕，群鸟噪之，以献上。上知众怒如是，故益信之，而竟不大用。《国史补》上。《谭宾录》（《广记》二三九）。《唐语林》六。</p></li>
<li><p><span id="唐轶十七-裴延龄-3"></span>
见赵憬<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html#%E5%94%90%E8%BD%B6%E5%8D%81%E4%B8%83-%E8%B5%B5%E6%86%AC-2">2</a>。</p></li>
<li><p><span id="唐轶十七-裴延龄-4"></span>
裴延龄尝怒李京兆充，云：「近日兼放髭须白，犹向人前作背面。」《大唐传载》。</p></li>
<li><p><span id="唐轶十七-裴延龄-5"></span>
见杜黄裳<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html#%E5%94%90%E8%BD%B6%E5%8D%81%E4%B9%9D-%E6%9D%9C%E9%BB%84%E8%A3%B3-3">3</a>。</p></li>
<li><p><span id="唐轶十七-裴延龄-6"></span>
裴延龄缀缉裴骃所注《史记》之阙，自号小裴。《南部新书》乙。</p></li>
</ol>
</div>
<div id="韦渠牟" class="section level2">
<h2>
<span class="header-section-number">68.30</span> 韦渠牟<a class="anchor" aria-label="anchor" href="#%E9%9F%A6%E6%B8%A0%E7%89%9F"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-韦渠牟-1"></span>
大历中，处士韦渠牟隐钟山，号「遗名子」，颜真卿题其所隐之堂曰「遗名先生三教会宗堂」。《金陵志》（《天中记》四〇）。</p></li>
<li><p><span id="唐轶十七-韦渠牟-2"></span>
见李泌<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html#%E5%94%90%E8%BD%B6%E5%8D%81%E4%BA%94-%E6%9D%8E%E6%B3%8C-28">28</a>。</p></li>
<li><p><span id="唐轶十七-韦渠牟-3"></span>
见郑絪<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html#%E5%94%90%E8%BD%B6%E5%8D%81%E4%B9%9D-%E9%83%91%E7%B5%AA-1">1</a>。</p></li>
<li><p><span id="唐轶十七-韦渠牟-4"></span>
见李齐运<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html#%E5%94%90%E8%BD%B6%E5%8D%81%E4%B8%83-%E6%9D%8E%E9%BD%90%E8%BF%90-1">1</a>。</p></li>
</ol>
</div>
<div id="李齐运" class="section level2">
<h2>
<span class="header-section-number">68.31</span> 李齐运<a class="anchor" aria-label="anchor" href="#%E6%9D%8E%E9%BD%90%E8%BF%90"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十七-李齐运-1"></span>
贞元末，太府卿韦渠牟、金吾李齐运、度支裴延龄、京兆尹嗣道王实，皆承恩宠事，荐人多得名位。时刘师老、穆寂皆应科目，渠牟主持穆寂，齐运主持师老。会齐运朝对，上嗟其羸弱，许其致政而归，师老失据。故无名子曰：「太府朝天升穆老，尚书倒地落刘师。」《刘宾客嘉话录》。又《广记》一八八引。《古今诗话》（《诗话总龟》前集三八、《唐诗纪事》四八）。</li>
</ol>
</div>
<div id="薛-邕" class="section level2">
<h2>
<span class="header-section-number">68.32</span> 薛　邕<a class="anchor" aria-label="anchor" href="#%E8%96%9B-%E9%82%95"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十七-薛邕-1"></span>
薛邕侍郎有宰相望。时有张山人善相，崔造相公方为兵部郎中，与前进士姜公辅同在薛侍郎坐中。薛问张山人曰：「坐中有宰相否？」心在己身多矣。张曰：「有。」薛曰：「几人？」曰：「有两人。」薛意其一人即己也，曰：「何人？」曰：「崔、姜二人必同时宰相。」薛讶忿之，默然不乐。既而崔郎中徐问张曰：「何以同时？」意谓姜公始前进士，我已正郎，势不相近也。曰：「命合如此，事须同时，仍郎中在姜之后。」后姜为京兆尹功曹，充翰林学士。时众知泾将姚令言入城的取朱泚，泚曾帅泾，得其军心，乃上疏令防虞之。疏入十日，德宗幸奉天，悔不纳姜言，遂于行在擢姜为给事中、平章事。崔后姜半年以夕郎拜相，果同时而崔在姜后。离虔州后第二改官拜官亦不差，而薛侍郎竟终于列曹。始知前辈不可忽后辈也。《刘宾客嘉话录》。又《广记》一五一引。</li>
</ol>
</div>
<div id="包-佶" class="section level2">
<h2>
<span class="header-section-number">68.33</span> 包　佶<a class="anchor" aria-label="anchor" href="#%E5%8C%85-%E4%BD%B6"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-包佶-1"></span>
包佶自陈少游所困，遂命其子曰：「意欲数代不与陈氏为婚媾。」《国史补》上。</p></li>
<li><p><span id="唐轶十七-包佶-2"></span>
见包谊<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html#%E5%94%90%E8%BD%B6%E5%8D%81%E5%85%AB-%E5%8C%85%E8%B0%8A-1">1</a>。</p></li>
<li><p><span id="唐轶十七-包佶-3"></span>
岳州刺史李俊举进士，连不中第。贞元二年，有故人国子祭酒包佶者，通于主司，援成之。榜前一日，当以名闻执政。初五更，俊将候佶，里门未开。立马门侧。……既而俊诣佶，佶未冠，闻俊来怒，出曰：「吾与主司分深，一言状头可致。公何躁甚，频见问，吾其轻语者耶！」俊再拜，对曰：「俊恳于名者，受恩决此一朝。今当呈榜之晨，冒责奉谒。」佶唯唯，色犹不平。俊愈忧之，乃变服伺佶出随之。经皇城东北隅，逢春官怀其榜，将赴中书，佶揖问曰：「前言遂否？」春官曰：「诚知获罪，负荆不足以谢。然迫于大权，难副高命。」佶自以交分之深，意谓无阻，闻之怒曰：「季布所以名重天下者，能立然诺。今君移妄于某，盖以某官闲也。平生交契，今日绝矣！」不揖而行。春官遽追之曰：「迫于豪权，留之不得。窃恃深顾，外于形骸，见责如此，宁得罪于权右耳！请同寻榜，揩名填之。」祭酒开榜，见李公夷简，欲揩，春官急曰：「此人宰相处分，不可去。」指其下李温曰：「可矣。」遂揩去温字，注俊字。……然俊筮仕之后，追勘贬降，不绝于道。才得岳州刺史，未几而终。《续玄怪录》（《广记》三四一）。</p></li>
</ol>
</div>
<div id="李-巽-1" class="section level2">
<h2>
<span class="header-section-number">68.34</span> 李　巽<a class="anchor" aria-label="anchor" href="#%E6%9D%8E-%E5%B7%BD-1"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-李巽-1"></span>
见周愿<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html#%E5%94%90%E8%BD%B6%E5%8D%81%E4%B9%9D-%E5%91%A8%E6%84%BF-3">3</a>。</p></li>
<li><p><span id="唐轶十七-李巽-2"></span>
见崔清<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html#%E5%94%90%E8%BD%B6%E5%8D%81%E4%B9%9D-%E5%B4%94%E6%B8%85-2">2</a>。</p></li>
</ol>
</div>
<div id="于-邵" class="section level2">
<h2>
<span class="header-section-number">68.35</span> 于　邵<a class="anchor" aria-label="anchor" href="#%E4%BA%8E-%E9%82%B5"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-于邵-1"></span>
于邵性孝悌，内行修洁，老而弥笃。初，樊泽尝举贤良方正，一见于京师，曰：「将相之材也。」不五年，泽为节度使。崔元翰近五十，始举进士，邵异其文，擢首甲科，且曰：「不十年司诰命。」竟如其言。独孤绶举博学宏词，吏部考为第一；在中书，升甲科，人称允当。《谭宾录》（《广记》一七〇）。《唐书》（《广卓异记》八）。《南部新书》丙。</p></li>
<li><p><span id="唐轶十七-于邵-2"></span>
见高锴<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html#%E5%94%90%E8%BD%B6%E4%BA%8C%E5%8D%81%E4%BA%8C-%E9%AB%98%E9%94%B4-3">3</a>。</p></li>
</ol>
</div>
<div id="崔元翰" class="section level2">
<h2>
<span class="header-section-number">68.36</span> 崔元翰<a class="anchor" aria-label="anchor" href="#%E5%B4%94%E5%85%83%E7%BF%B0"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-崔元翰-1"></span>
崔元翰为杨崖州所知，欲拜补阙，恳曰：「愿得进士。」由此独步场中。然亦不晓呈试，故先求题目为地。崔敖知之，旭日都堂始开，敖盛气白侍郎曰：「若试《白云起封中》赋，敖请退。」侍郎为其所中，愕然换其题，是岁二崔俱捷。《国史补》下。又《广记》一八〇引。《唐摭言》九。</p></li>
<li><p><span id="唐轶十七-崔元翰-2"></span>
崔元翰晚年取应，咸为首捷：京兆解头、礼部状头、宏词勅头、制科三等勅头。《南部新书》丙。《唐诗纪事》三五。</p></li>
<li><p><span id="唐轶十七-崔元翰-3"></span>
见于邵<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html#%E5%94%90%E8%BD%B6%E5%8D%81%E4%B8%83-%E4%BA%8E%E9%82%B5-1">1</a>。</p></li>
</ol>
</div>
<div id="吕-渭" class="section level2">
<h2>
<span class="header-section-number">68.37</span> 吕　渭<a class="anchor" aria-label="anchor" href="#%E5%90%95-%E6%B8%AD"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-吕渭-1"></span>
见韩皋<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html#%E5%94%90%E8%BD%B6%E5%8D%81%E4%B8%83-%E9%9F%A9%E7%9A%8B-1">1</a>。</p></li>
<li><p><span id="唐轶十七-吕渭-2"></span>
贞元十一年，吕渭第一榜，挠闷不能定去留，因以诗寄前主司曰：「独坐贡闱里，愁多芳草生。仙翁昨日事，应见此时情。」《唐摭言》八。《唐诗纪事》四七。参看刘太真2。</p></li>
<li><p><span id="唐轶十七-吕渭-3"></span>
兴元元年，中书省有柳树，建中末枯，至是再荣，人谓之瑞柳。礼部侍郎吕渭试进士，以瑞柳为题，上闻而恶之。《唐会要》七六。《南部新书》甲。《唐诗纪事》四七。</p></li>
<li><p><span id="唐轶十七-吕渭-4"></span>
见田良逸、蒋含弘<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html#%E5%94%90%E8%BD%B6%E4%BA%8C%E5%8D%81-%E8%92%8B%E5%90%AB%E5%BC%98-1">1</a>。</p></li>
</ol>
</div>
<div id="刘太真" class="section level2">
<h2>
<span class="header-section-number">68.38</span> 刘太真<a class="anchor" aria-label="anchor" href="#%E5%88%98%E5%A4%AA%E7%9C%9F"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-刘太真-1"></span>
刘太真为陈少游行状，比之齐桓、晋文，物议嚣腾。后坐贡院任情，责及前事，乃贬信州刺史。《国史补》中。《唐语林》六。</p></li>
<li><p><span id="唐轶十七-刘太真-2"></span>
贞元四年，刘太真侍郎入贡院，寄前主司萧听尚书诗曰：「独坐贡闱里，愁心芳草生。山公昨夜事，应见此时情。」《唐语林》四。参看吕渭2。</p></li>
<li><p><span id="唐轶十七-刘太真-3"></span>
见包谊<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html#%E5%94%90%E8%BD%B6%E5%8D%81%E5%85%AB-%E5%8C%85%E8%B0%8A-1">1</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html#%E5%94%90%E8%BD%B6%E5%8D%81%E5%85%AB-%E5%8C%85%E8%B0%8A-2">2</a>。</p></li>
</ol>
</div>
<div id="李-纾" class="section level2">
<h2>
<span class="header-section-number">68.39</span> 李　纾<a class="anchor" aria-label="anchor" href="#%E6%9D%8E-%E7%BA%BE"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-李纾-1"></span>
见元载<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html#%E5%94%90%E8%BD%B6%E5%8D%81%E5%85%AD-%E5%85%83%E8%BD%BD-8">8</a>。</p></li>
<li><p><span id="唐轶十七-李纾-2"></span>
见薛展<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html#%E5%94%90%E8%BD%B6%E5%8D%81%E5%85%AB-%E8%96%9B%E5%B1%95-1">1</a>。</p></li>
<li><p><span id="唐轶十七-李纾-3"></span>
李纾侍郎好谐戏，又服用华鲜。尝朝回，以同列入坊门，有负贩者呵不避。李骂云：「头钱价奴兵辄冲官长。」负者顾而言曰：「八钱价措大漫作威风。」纾乐采异语，使仆者诱之至家，为设酒馔，徐问八钱之义。负者答曰：「只是衣短七耳。」同列以为破的，纾甚惭。下人呼举不正，故云短也。《因话录》四。《唐语林》五。</p></li>
<li><p><span id="唐轶十七-李纾-4"></span>
唐小说载李纾侍郎骂负贩者云「头钱价奴兵」，头钱，犹言一钱也。《老学庵笔记》一〇。</p></li>
</ol>
</div>
<div id="韦-伦" class="section level2">
<h2>
<span class="header-section-number">68.40</span> 韦　伦<a class="anchor" aria-label="anchor" href="#%E9%9F%A6-%E4%BC%A6"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-韦伦-1"></span>
兼御史大夫韦伦奉使吐蕃，以御史苟曾为判官。行有日矣，或谓伦曰：「吐蕃讳狗，大夫将一苟判官，何以求好？」伦遽奏其事。今上令改「苟」为「荀」，而其人不易。及使还，曾遂姓荀，不归旧姓。《封氏闻见记》一〇。</p></li>
<li><p><span id="唐轶十七-韦伦-2"></span>
韦伦为太子少保致仕，每朝朔望，群从甥姪候于下马桥，不减百人。《国史补》上。《唐书》（《广卓异记》九）。</p></li>
</ol>
</div>
<div id="韦夏卿" class="section level2">
<h2>
<span class="header-section-number">68.41</span> 韦夏卿<a class="anchor" aria-label="anchor" href="#%E9%9F%A6%E5%A4%8F%E5%8D%BF"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-韦夏卿-1"></span>
韦夏卿与弟正卿，大历中，同日登制科，皆曰：「今日盛事，全归二难之手。」《南部新书》甲。</p></li>
<li><p><span id="唐轶十七-韦夏卿-2"></span>
韦献公夏卿不经方镇，唯止于东都留守，辟吏八人，而路公隋、皇甫崖州镈皆为宰相，张尚书贾、段给事平仲、衞大夫中行、李常侍翶、李谏议景俭、李湖南词皆至显官，亦名知人矣。《大唐传载》。《唐语林》三。</p></li>
<li><p><span id="唐轶十七-韦夏卿-3"></span>
韦献公夏卿有知人之鉴，人不知也。因退朝，于街中逢再从弟执谊，从弟渠牟、丹，三人皆第二十四，并为郎官。簇马良久，献公曰：「今日逢三二十四郎，辄欲题目之。」语执谊曰：「汝必为宰相，善保其末耳。」语渠牟曰：「弟当别奉主上恩，而速贵为公卿。」语丹曰：「三人之中，弟最长远，而位极旄钺。」后竟如其言。《大唐传载》。又《广记》二二三引。《南部新书》丁。《唐语林》三。</p></li>
</ol>
</div>
<div id="薛之舆" class="section level2">
<h2>
<span class="header-section-number">68.42</span> 薛之舆<a class="anchor" aria-label="anchor" href="#%E8%96%9B%E4%B9%8B%E8%88%86"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十七-薛之舆-1"></span>
贞元十三年八月，以左谏议大夫薛之舆为国子司业。之舆少居于海岱之间，永泰中，淄青节度使李正己辟为从事。因奉使京师，之舆逗遛不归。正己召之再三，之舆报曰：「大夫既未入朝，之舆焉敢归使。」因逃匿于山险间十余年，建中后方复仕宦。上知之，故赏慰以为谏议大夫。奏：「谏官所上封章，事皆机密，每进一封，须门下、中书两省印署文牒。每有封奏，人且先知。请别铸谏院印，须免漏泄。」又累上言时事，上不说，故改官。无几，以疾免。《唐会要》五五。</li>
</ol>
</div>
<div id="贾隐林" class="section level2">
<h2>
<span class="header-section-number">68.43</span> 贾隐林<a class="anchor" aria-label="anchor" href="#%E8%B4%BE%E9%9A%90%E6%9E%97"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十七-贾隐林-1"></span>
见唐德宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E5%BE%B7%E5%AE%97-12">12</a>。</li>
</ol>
</div>
<div id="崔-枢" class="section level2">
<h2>
<span class="header-section-number">68.44</span> 崔　枢<a class="anchor" aria-label="anchor" href="#%E5%B4%94-%E6%9E%A2"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-崔枢-1"></span>
崔枢应进士，客居汴半岁，与海贾同止。其人得疾既笃，谓崔曰：「荷君见顾，不以外夷见忽。今疾势不起，番人重土殡，脱殁，君能终始之否？」崔许之。曰：「某有一珠，价万缗，得之能蹈火赴水，实至宝也。敢以奉君。」崔受之，曰：「吾一进士，巡州邑以自给，奈何忽蓄异宝？」伺无人，置于柩中，瘗于阡陌。后一年，崔游丐亳州，闻番人有自南来寻故夫，并勘珠所在，陈于公府，且言珠必崔秀才所有也，乃于亳来追捕。崔曰：「傥窀穸不为盗所发，珠必无他。」遂剖棺得其珠。沛帅王彦谟奇其节，欲命为幕，崔不肯。明年登第，竟主文柄，有清名。《唐语林》一。</p></li>
<li><p><span id="唐轶十七-崔枢-2"></span>
见裴垍<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html#%E5%94%90%E8%BD%B6%E5%8D%81%E4%B9%9D-%E8%A3%B4%E5%9E%8D-3">3</a>。</p></li>
</ol>
</div>
<div id="阳-城" class="section level2">
<h2>
<span class="header-section-number">68.45</span> 阳　城<a class="anchor" aria-label="anchor" href="#%E9%98%B3-%E5%9F%8E"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-阳城-1"></span>
阳城，贞元中与三弟隐居陕州夏阳山中，相誓不婚。啜菽饮水，莞簟布衾，熙熙怡怡，同于一室。后遇岁荒，屏迹不与同里往来，惧于求也。或采桑榆之皮，屑以为粥。讲论诗书，未尝暂辍。有苍头曰都儿，与主协心。盖管宁之比也。里人敬以哀，馈食稍丰，则闭户不纳，散于饿禽。后里人窃令于中户致糠核十数杯，乃就地食焉。他日，山东诸侯闻其高义，发使寄五百缣，城固拒却。使者受命不令返，城乃标于屋隅，未尝启缄。无何，有节士郑俶者，迫于营举，投人不应，因途经其门，往谒之。俶戚容瘵貌，城留食旬时，问俶所之，及其瘠瘁之端，俶具以情告。城曰：「感足下之操，城有诸侯近贶物，无所用，辄助足下人子终身之道。」俶固让。城曰：「子苟非妄，又何让焉？」俶对曰：「君子既施不次之恩，某愿终志后为奴仆偿之。」遂去。俶东洛茔事罢，杖归城，以副前约。城曰：「子奚如是？苟无他系，同志为学可也，何必云役己以相依！」俶泣涕曰：「若然者，微躯何幸！」俶于记览苦不长，月余，城令讽《毛诗》，虽不辍寻读，及与之讨论，如水投石也。俶大慙。城曰：「子之学，与吾弟相昵不能舍，有以致是耶？今所止阜北，有高显茅斋，子可自翫习也。」俶甚喜，遽迁之。复经月余，城访之，与论国风，俶虽加功，竟不能往复一辞。城方出，未三二十步，俶缢于梁下，供饩童窥之，惊以告城。城恸哭若裂支体，乃命都儿将酒奠之，及作文亲致祭，自咎不敏：「我虽不杀俶，俶因我而死。」自脱衣，令仆夫负之，都儿行槚楚十五，仍服缌麻，厚瘗之。由是为绅之所推重。后居谏议大夫时，极谏裴延龄不合为国相，其言至恳，唐史书之。及出守江华郡，日炊米两斛，鱼羹一大鬵，自天使及草衣村野之夫，肆其食之。并置瓦瓯椫杓，有类中衢罇也。《干子》（《广记》一六七）。《南部新书》丁。</p></li>
<li><p><span id="唐轶十七-阳城-2"></span>
唐德宗朝有阳城者，华阴人也。其弟域。兄弟雍睦，坐卧相随，皆不娶妻。朝廷以谏议大夫征起。性嗜酒，常枕以江石，每用质于酒家，有得三数斛者。料钱入室，即复赎之。《独异志》中。</p></li>
<li><p><span id="唐轶十七-阳城-3"></span>
阳城居夏县，拜谏议大夫。郑钢居阌乡，拜拾遗。李周南居曲江，拜校书郎。时人以为转远转高，转近转卑。《国史补》上。又《广记》一八七引。《唐语林》四。　案：《朝野佥载》二亦载此条，当为后人误入。</p></li>
<li><p><span id="唐轶十七-阳城-4"></span>
贞元二年六月，以秘书郎阳城为谏议大夫，仍遣长安县尉杨宁赍束帛诣夏县所居致礼。城遂以褐衣赴京师，且诣阙上表陈让。上使中官赍章服衣之而召见，赐帛五十疋。其后陆贽、李充等以谗毁受谴，朝廷震惧，上怒未解，势不可测，满朝无敢言者。城闻而起曰：「吾谏官也，不可令天子杀无罪人。」即率拾遗王仲舒等数人守延英门上疏，论延龄奸佞，贽等无罪。上大怒，召宰臣入语，将加城等罪，良久乃解，令宰相谕遣之。于是金吾将军张万福，武将不识文字，亦知感激，端笏诣城与诸谏官等，泣而且拜曰：「今日始知圣朝有直臣。」时议以为延龄朝夕为宰相，城独谓同列曰：「延龄倘入相，吾唯抱白麻恸哭。」后竟坐延龄事，改为国子司业。《唐会要》五五。</p></li>
<li><p><span id="唐轶十七-阳城-5"></span>
阳城为谏议大夫，德宗欲用裴延龄为相。城曰：「白麻若出，吾必裂之而死。」德宗闻之以为难，竟寝之。《国史补》上。《唐语林》三。</p></li>
<li><p><span id="唐轶十七-阳城-6"></span>
国子监诸馆生，洿杂无良，阳城为司业，以道德训喻，有遗亲三年者勉之归觐，由是生徒稍变。《国史补》中。《唐语林》三。</p></li>
<li><p><span id="唐轶十七-阳城-7"></span>
阳道州城之为朝士也，家苦贫，常以木枕布衾质钱数万，人争取之。《大唐传载》。又《广记》一六五引。《唐语林》四。</p></li>
<li><p><span id="唐轶十七-阳城-8"></span>
阳道州城未尝有所蓄积，惟所服用不可阙者。客称其物可佳可爱，公輙喜，举而授之。有陈苌者，候其始请月俸，常往称其钱帛之美，月有获焉。《大唐传载》。又《广记》一六五引。《南部新书》丙。《唐语林》三。</p></li>
<li><p><span id="唐轶十七-阳城-9"></span>
阳城出道州，太学生二百七十人诣阙乞留，疏不得上。《南部新书》丁。</p></li>
</ol>
</div>
<div id="萧-昕" class="section level2">
<h2>
<span class="header-section-number">68.46</span> 萧　昕<a class="anchor" aria-label="anchor" href="#%E8%90%A7-%E6%98%95"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-萧昕-1"></span>
贞元二年，牛锡庶、谢登，萧少保下及第。先是昕宝应二年一榜之后，尔来二纪矣，国之耆老，殆非俊造驰骛之所。二子久屈场籍，其年计偕来，主文颇以耕凿为急，无何并驰人事，因回避朝客，误入昕第。昕岸帻倚杖，谓二子来谒，命左右延接。二子初未知谁也，潜访于阍吏，吏曰：「萧尚书也。」因各以常行一轴而贽，大蒙称赏。昕以久无后进及门，见之甚善，因留连竟日。俄有一仆附耳，昕盼二子冁然。既而上列继至，二子隐于屏后。或曰：「二十四年载主文柄，国朝盛事，所未曾有。」二子闻之，亦不意是昕。犹虑数刻淹留，失之善地。朝士既去，二子辞，昕面告之，复许以高第。竟如所诺。《唐摭言》八。</p></li>
<li><p><span id="唐轶十七-萧昕-2"></span>
见牛锡庶<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html#%E5%94%90%E8%BD%B6%E5%8D%81%E5%85%AB-%E7%89%9B%E9%94%A1%E5%BA%B6-1">1</a>。</p></li>
</ol>
</div>
<div id="杨-凭" class="section level2">
<h2>
<span class="header-section-number">68.47</span> 杨　凭<a class="anchor" aria-label="anchor" href="#%E6%9D%A8-%E5%87%AD"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-杨凭-1"></span>
杨京兆凭兄弟三人皆能文，学甚攻苦。或同赋一篇，共坐庭石，霜积襟袖，课成乃已。《大唐传载》。又《广记》一九八引。《唐语林》二。</p></li>
<li><p><span id="唐轶十七-杨凭-2"></span>
见李宗闵<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html#%E5%94%90%E8%BD%B6%E4%BA%8C%E5%8D%81%E4%B8%80-%E6%9D%8E%E5%AE%97%E9%97%B5-6">6</a>。</p></li>
<li><p><span id="唐轶十七-杨凭-3"></span>
见田良逸、蒋含弘<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html#%E5%94%90%E8%BD%B6%E4%BA%8C%E5%8D%81-%E8%92%8B%E5%90%AB%E5%BC%98-1">1</a>。</p></li>
</ol>
</div>
<div id="穆-宁" class="section level2">
<h2>
<span class="header-section-number">68.48</span> 穆　宁<a class="anchor" aria-label="anchor" href="#%E7%A9%86-%E5%AE%81"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-穆宁-1"></span>
穆宁，不知何许人，颜真卿奏为河北道支使。宁以长子属母弟曰：「唯尔所适。苟不乏嗣，吾无累矣。」因往平原，谓真卿曰：「先人有嗣矣。古所谓死有轻于鸿毛者，宁是也。愿毕佐公，以定危难。」其后宁计或不行。真卿弃平原，夜渡河。《谈宾录》（《广记》一六七）。</p></li>
<li><p><span id="唐轶十七-穆宁-2"></span>
贞元初，穆宁为和州刺史，其子故宛陵尚书及给事已下，尚未分官，列侍宁前。时穆氏家法切峻，宁命诸子直馔，愁不如意，则杖之。诸子将至直日，必探求珍异，罗于鼎俎之前，竞新其味，计无不为，然而未尝免笞叱之过者。一日，给事直馔鼎前，有态白及鹿修，忽曰：「白肥而修瘠，相滋其宜乎？」遂同试，曰：「甚异常品。」即以白裹修，改之而进。宁果再饱。宛陵与诸季望给事，盛形羡色，曰：「非唯免笞，兼当受赏。」给事颇亦自得。宁饭讫，戒使令曰：「谁直？可与杖俱来。」于是罸如常数。给事将拜杖，遽命前，曰：「有此味，奚进之晚耶？」于是闻者笑而传之。《资暇集》下。《唐语林》六。　案：给事，指穆质。</p></li>
</ol>
</div>
<div id="穆赞-穆质-穆员-穆赏" class="section level2">
<h2>
<span class="header-section-number">68.49</span> 穆赞　穆质　穆员　穆赏<a class="anchor" aria-label="anchor" href="#%E7%A9%86%E8%B5%9E-%E7%A9%86%E8%B4%A8-%E7%A9%86%E5%91%98-%E7%A9%86%E8%B5%8F"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-穆赞-1"></span> <span id="唐轶十七-穆质-1"></span> <span id="唐轶十七-穆员-1"></span> <span id="唐轶十七-穆赏-1"></span>
贞元中，杨氏、穆氏兄弟人物气概不相上下。或言：「杨氏兄弟，宾客皆同；穆氏兄弟，宾客各殊。」以此为优劣。《国史补》中。又《广记》一七〇引。《唐语林》三。</p></li>
<li><p><span id="唐轶十七-穆赞-2"></span> <span id="唐轶十七-穆质-2"></span> <span id="唐轶十七-穆员-2"></span> <span id="唐轶十七-穆赏-2"></span>
穆氏兄弟四人：赞、质、员、赏。时人谓：赞俗而有格，为酪；质美而多入，为酥；员为醍醐，言粹而少用；赏为乳腐，言最凡固也。《国史补》中。又《广记》一七〇引。《续世说》四。《唐语林》三。</p></li>
<li><p><span id="唐轶十七-穆赞-3"></span> <span id="唐轶十七-穆质-3"></span> <span id="唐轶十七-穆员-3"></span> <span id="唐轶十七-穆赏-3"></span>
见杜佑<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html#%E5%94%90%E8%BD%B6%E5%8D%81%E4%B8%83-%E6%9D%9C%E4%BD%91-6">6</a>。</p></li>
<li><p><span id="唐轶十七-穆赞-4"></span> <span id="唐轶十七-穆质-4"></span> <span id="唐轶十七-穆员-4"></span> <span id="唐轶十七-穆赏-4"></span>
见穆宁<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html#%E5%94%90%E8%BD%B6%E5%8D%81%E4%B8%83-%E7%A9%86%E5%AE%81-2">2</a>。</p></li>
<li><p><span id="唐轶十七-穆赞-5"></span> <span id="唐轶十七-穆质-5"></span> <span id="唐轶十七-穆员-5"></span> <span id="唐轶十七-穆赏-5"></span>
穆质初应举，试毕，与杨凭数人会。穆策云：「防贤甚于防奸。」杨曰：「公不得矣。今天子方礼贤，岂有防贤甚于防奸？」穆曰：「果如此是矣。」遂出谒鲜于弁，弁待穆甚厚。食未竟，仆报云：「尊师来。」弁奔走具靴笏，遂命彻食。及至，一眇道士尔。质怒弁相待之薄，且来者是眇道士，不为礼，安坐如故。良久，道士谓质曰：「岂非供奉官耶？」曰：「非也。」又问：「莫曾上封事进书策求名否？」质曰：「见应制，已过试。」道士曰：「面色大喜，兼合官在清近。是月十五日午后，当知之矣。策是第三等，官是左补阙，故先奉白。」质辞去。至十五日，方过午，闻扣门声即甚厉，遣人应问，曰：「五郎拜左补阙。」当时不先唱第三等便兼官，一时拜耳，故有此报。后鲜于弁诣质，质怒前不为毕馔，不与见。弁复来，质见之，乃曰：「前者贾笼也，言事如神，不得不往谒之。」质遂与弁俱往。笼谓质曰：「后三月至九月，勿食羊肉，当得兵部员外郎、知制诰。」德宗尝赏质曰：「每爱卿对敭，言事多有行者。」质已贮不次之望，意甚薄知制诰。仍私谓人曰：「人生自有，岂有不吃羊肉便得知制诰？此诚道士妖言也。」遂依前食羊。至四月，给事赵憬忽召质云：「同寻一异人。」及到，即前眇道士也。赵致敬如弟子礼，致谢而坐。道士谓质曰：「前者勿令食羊肉，至九月得制诰，何不相取信？今否矣。」「莫更有灾否？」曰：「有厄。」质曰：「莫至不全乎？」曰：「初意过于不全，缘识圣上，得免死矣。」质曰：「何计可免？」曰：「今无计矣。」质又问：「若迁贬，几时得归？」曰：「少是十五年。补阙却回，贫道不见。」执手而别，遂不复言。无何，宰相李泌奏：「穆质、卢景亮于大会中，皆自言频有章奏谏。国有善，即言自己出；有恶事，即言苦谏，上不纳。此足以惑众，合以大不敬论，请付京兆府决杀。」德宗曰：「景亮不知，穆质曾识，不用如此。」又进决六十，流崖州。上御笔书令与一官，遂远贬。后至十五年，宪宗方征入。贾笼即贾直言之父也。《异闻集》（《广记》七九）。</p></li>
<li><p><span id="唐轶十七-穆赞-6"></span> <span id="唐轶十七-穆质-6"></span> <span id="唐轶十七-穆员-6"></span> <span id="唐轶十七-穆赏-6"></span>
见韩滉<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html#%E5%94%90%E8%BD%B6%E5%8D%81%E4%B8%83-%E9%9F%A9%E6%BB%89-9">9</a>。</p></li>
<li><p><span id="唐轶十七-穆赞-7"></span> <span id="唐轶十七-穆质-7"></span> <span id="唐轶十七-穆员-7"></span> <span id="唐轶十七-穆赏-7"></span>
见彦范<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html#%E5%94%90%E8%BD%B6%E5%8D%81%E5%85%AD-%E5%BD%A6%E8%8C%83-1">1</a>。</p></li>
</ol>
</div>
<div id="窦-常" class="section level2">
<h2>
<span class="header-section-number">68.50</span> 窦　常<a class="anchor" aria-label="anchor" href="#%E7%AA%A6-%E5%B8%B8"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-窦常-1"></span>
侍郎潘炎进士牓有六异：朱遂为朱滔太子，王表为李纳女壻，彼军呼为驸马，赵博宣为易、定押衙，袁同直入番为阿师，窦常二十年称前进士，奚某亦有事，时谓之六差。窦常新及第，薛某给事宅中逢桑道茂，给事曰：「窦秀才新及第，早晚得官？」桑生曰：「二十年后方得官。」一坐皆哂，不信。然果耳五度奏官，皆敕不下，即摄职数四，其如命何！《刘宾客嘉话录》（《广记》一七九）。《唐诗纪事》三一、三二。</p></li>
<li><p><span id="唐轶十七-窦常-2"></span>
见刘禹锡<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html#%E5%94%90%E8%BD%B6%E4%BA%8C%E5%8D%81-%E5%88%98%E7%A6%B9%E9%94%A1-5">5</a>。</p></li>
</ol>
</div>
<div id="窦-群" class="section level2">
<h2>
<span class="header-section-number">68.51</span> 窦　群<a class="anchor" aria-label="anchor" href="#%E7%AA%A6-%E7%BE%A4"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-窦群-1"></span>
见袁德师<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html#%E5%94%90%E8%BD%B6%E5%8D%81%E4%B9%9D-%E8%A2%81%E5%BE%B7%E5%B8%88-2">2</a>。</p></li>
<li><p><span id="唐轶十七-窦群-2"></span>
贞元六年，窦群入拜侍御史，有人诬告故尚父子仪嬖人张氏宅中有宝玉者，张氏兄弟又与尚父家子孙相告诉，诏促其狱。群上奏言：「张氏以子仪在时分财，子弟不合争夺。然张氏宅与亲仁宅，皆子仪家事，子仪素有大勋，伏望陛下特赦而勿问，使私自退省。」上从之。时人称其知大体也。《唐会要》六〇。</p></li>
</ol>
</div>
<div id="张-蒙" class="section level2">
<h2>
<span class="header-section-number">68.52</span> 张　蒙<a class="anchor" aria-label="anchor" href="#%E5%BC%A0-%E8%92%99"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十七-张蒙-1"></span>
贞元初，中书舍人五员俱缺，在省唯高参一人，未几亦以病免。唯库部郎中张蒙独知制诰。宰相张延赏、李泌累以才可者上闻，皆不许。其月，蒙以姊丧给假，或须草诏，宰相命他官为之，中书省按牍不行者十余日。《唐会要》五五。《南部新书》壬。</li>
</ol>
</div>
<div id="令狐峘" class="section level2">
<h2>
<span class="header-section-number">68.53</span> 令狐峘<a class="anchor" aria-label="anchor" href="#%E4%BB%A4%E7%8B%90%E5%B3%98"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十七-令狐峘-1"></span>
大历十四年改元建中，礼部侍郎令狐峘下二十二人及第。时执政间有怒荐托不得，势拟倾覆。峘惶恐甚，因进其私书。上谓峘无良，放榜日窜逐，并不得与生徒相面。后十年，门人田敦为明州刺史，峘量移本州别驾，敦始陈谢恩之礼。《唐摭言》一四。又《广记》一七九引。</li>
</ol>
</div>
<div id="田-敦" class="section level2">
<h2>
<span class="header-section-number">68.54</span> 田　敦<a class="anchor" aria-label="anchor" href="#%E7%94%B0-%E6%95%A6"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-田敦-1"></span>
见令狐峘<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html#%E5%94%90%E8%BD%B6%E5%8D%81%E4%B8%83-%E4%BB%A4%E7%8B%90%E5%B3%98-1">1</a>。</p></li>
<li><p><span id="唐轶十七-田敦-2"></span>
贞元十五年，以谏议田敦为兵部郎中。上将用敦为兵部侍郎，疑其年少，故有此拜。《南部新书》丁。</p></li>
</ol>
</div>
<div id="张-荐" class="section level2">
<h2>
<span class="header-section-number">68.55</span> 张　荐<a class="anchor" aria-label="anchor" href="#%E5%BC%A0-%E8%8D%90"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十七-张荐-1"></span>
张秘书荐自筮仕至秘书监，常带使职。三入蕃，竟殁于赤岭外。《大唐传载》。又《广记》四九七引。</li>
</ol>
</div>
<div id="奚-陟" class="section level2">
<h2>
<span class="header-section-number">68.56</span> 奚　陟<a class="anchor" aria-label="anchor" href="#%E5%A5%9A-%E9%99%9F"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十七-奚陟-1"></span>
奚侍郎陟，少年未从官，梦与朝客二十余人就一厅中吃茶。时方甚热，陟东行首坐，茶起西，自南而去，二盌行，不可得至。奚公渴甚，不堪其忍。俄有一吏走入，肥大，抱簿书近千余纸，以案致笔砚，请押。陟方热又渴，兼恶其肥，忿之，乘高推其案曰：「且将去。」浓墨满砚，正中文书之上，并吏人之面手足衣服，无不沾污。乃惊觉。夜索纸笔细录，藏于巾笥。后十五年，为吏部侍郎。时人方渐以茶为上味，日事修洁。陟性素奢，先为茶品一副，余公卿家未之有也。风炉越瓯，盌托角匕，甚佳妙。时已热，飡罢，因请同舍外郎就厅茶会。陟为主人，东面首坐，坐者二十余人。两瓯缓行，盛又至少。揖客自西面始，杂以笑语，其茶益迟。陟先有痟疾，加之热乏，茶不可得，燥闷颇极。逡巡，有一吏肥黑，抱大文簿兼笔砚，满面沥汗，遣押。陟恶忿不能堪，乃于阶上推曰：「且将去。」并案皆倒，正中令史面，及簿书尽污。坐客大笑。陟方悟昔年之梦，语于同省。明日，取所记事验之，更无毫分之差焉。《逸史》（《广记》二七七）。</li>
</ol>
</div>
<div id="熊执易" class="section level2">
<h2>
<span class="header-section-number">68.57</span> 熊执易<a class="anchor" aria-label="anchor" href="#%E7%86%8A%E6%89%A7%E6%98%93"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-熊执易-1"></span>
熊执易应举，道中秋雨泥潦，逆旅有人同宿，而屡叹息者。问之，乃尧山令樊泽，将赴制举，驴劣不能进。执易乃辍所乘马，并囊中缣帛，悉与泽，以遂其往。诘朝，执易乃东归。《国史补》上。《唐摭言》四。又《广记》一六八引。</p></li>
<li><p><span id="唐轶十七-熊执易-2"></span>
熊执易通于《易》理，会建中四年，试《易简知险阻论》，执易端坐剖析，倾动场中，乃一举而捷。《国史补》下。又《广记》一七九引。《唐语林》二。</p></li>
<li><p><span id="唐轶十七-熊执易-3"></span>
唐熊执易通九经。当时设科取士，题目甚多，执易俱中等甲。章武皇帝诏就殿试以二论：一《简易而知险阻》，一《五运相承是非》，限三千字成。执易前论书三千字；《五运相承论》，于卷首题云：「此非臣末学所知。五运相承，出于迁《史》，非经典明文。又唐方承土运，故不对。」朝廷赏其才，授西川节推，居武元衡幕下。执易于九经著《化统》五百卷。《该闻录》（《类说》一九）。</p></li>
<li><p><span id="唐轶十七-熊执易-4"></span>
熊执易为补阙，上疏极谏，窃示僚友归登。登惨然曰：「愿寄一名。雷霆之怒，恐足下不足以独当也。」《国史补》中。</p></li>
<li><p><span id="唐轶十七-熊执易-5"></span>
熊执易类九经之义，为《化统》五百卷，四十年乃就，未及上献，卒于西川。武相元衡欲写进，其妻薛氏虑坠失，至今藏于家。《国史补》上。</p></li>
</ol>
</div>
<div id="萧-存" class="section level2">
<h2>
<span class="header-section-number">68.58</span> 萧　存<a class="anchor" aria-label="anchor" href="#%E8%90%A7-%E5%AD%98"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十七-萧存-1"></span>
见萧颖士<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html#%E5%94%90%E8%BD%B6%E5%8D%81%E5%9B%9B-%E8%90%A7%E9%A2%96%E5%A3%AB-14">14</a>。</li>
</ol>
</div>
<div id="李直方" class="section level2">
<h2>
<span class="header-section-number">68.59</span> 李直方<a class="anchor" aria-label="anchor" href="#%E6%9D%8E%E7%9B%B4%E6%96%B9"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-李直方-1"></span>
李直方尝第果实名如贡士之目者，以绿李为首，楞梨为副，樱桃为三，甘子为四，蒲桃为五。或荐荔枝，曰：「寄举之首。」又问：「栗如之何？」曰：「取其实事，不出八九。」始范晔以诸香品时辈，后侯朱虚撰《百官本草》，皆此类也。其升降义趣，直方多则而效之。《国史补》下。《唐语林》一。《侯鲭录》一。</p></li>
<li><p><span id="唐轶十七-李直方-2"></span>
见房次卿<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html#%E5%94%90%E8%BD%B6%E5%8D%81%E5%85%AB-%E6%88%BF%E6%AC%A1%E5%8D%BF-1">1</a>。</p></li>
</ol>
</div>
<div id="骆-浚" class="section level2">
<h2>
<span class="header-section-number">68.60</span> 骆　浚<a class="anchor" aria-label="anchor" href="#%E9%AA%86-%E6%B5%9A"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十七-骆浚-1"></span>
骆浚者，度支司书手也。尝健羡一杂事典，题诗一绝于柏树曰：「干耸一条青玉直，叶铺千叠绿云低。争如燕雀偏巢此，却是鹓鸾不得栖。」会度支使巡诸司，见此题，问左右，云：「浚所为也。」召与语，可厅。曰：「钱谷粗晓，词气不卑，言语古壮，人品亦佳。」翌日，以语巡官李吉甫，遂擢为度支巡官。浚请兼巡覆官。自以微贱，不敢厕士大夫之列。月余，九门内勾出数十万贯；数月，关右、蒲、潼、京西、京北、三辅勾四百万，佐大门，却河阴斗门。曹、汴、宿、宋，无水潦之患。后典名郡，有令名。于春明门外筑台榭，食客皆名人。卢申州题诗云：「地甃如拳石，溪横似叶舟。」即骆氏池馆也。《唐语林》三。</li>
</ol>
</div>
<div id="陈-谏" class="section level2">
<h2>
<span class="header-section-number">68.61</span> 陈　谏<a class="anchor" aria-label="anchor" href="#%E9%99%88-%E8%B0%8F"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十七-陈谏-1"></span>
陈谏者，市人，强记。忽遇染人岁籍所染绫帛寻丈尺寸，为簿合围，谏泛览悉记之。州县籍帐，凡所一阅，终身不忘。《国史补》中。《唐语林》（《白孔六帖》八四）。</li>
</ol>
</div>
<div id="史-牟" class="section level2">
<h2>
<span class="header-section-number">68.62</span> 史　牟<a class="anchor" aria-label="anchor" href="#%E5%8F%B2-%E7%89%9F"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-史牟-1"></span>
史牟榷盐于解县，初变榷法，以中朝廷。有外甥十余岁，从牟捡畦，拾盐一颗以归。牟知，立杖杀之。其姊哭而出救，已不及矣。《国史补》中。又《广记》二六九引。</p></li>
<li><p><span id="唐轶十七-史牟-2"></span>
贞元中，郎中史牟为榷盐使。有表生二人自鄜来谒，其母仍使子赍一青盐枕以奉牟，牟封枕付库，杖杀二表生。《唐语林》六。</p></li>
</ol>
</div>
<div id="潘炎-潘孟阳" class="section level2">
<h2>
<span class="header-section-number">68.63</span> 潘炎　潘孟阳<a class="anchor" aria-label="anchor" href="#%E6%BD%98%E7%82%8E-%E6%BD%98%E5%AD%9F%E9%98%B3"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-潘炎-1"></span> <span id="唐轶十七-潘孟阳-1"></span>
见常衮<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html#%E5%94%90%E8%BD%B6%E5%8D%81%E5%85%AD-%E5%B8%B8%E8%A1%AE-3">3</a>。</p></li>
<li><p><span id="唐轶十七-潘炎-2"></span> <span id="唐轶十七-潘孟阳-2"></span>
见窦常<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html#%E5%94%90%E8%BD%B6%E5%8D%81%E4%B8%83-%E7%AA%A6%E5%B8%B8-1">1</a>。</p></li>
<li><p><span id="唐轶十七-潘炎-3"></span> <span id="唐轶十七-潘孟阳-3"></span>
潘炎侍郎，德宗时为翰林学士，恩渥极异。其妻刘氏，晏相之女也。京尹某有故，伺候累日不得见，乃遗阍者三百缣。夫人知之，谓潘曰：「岂有人臣，京尹愿一见，遗奴三百疋缣帛？其危可知也。」遽劝潘公避位。《幽闲鼓吹》。又《广记》二七一引。《南部新书》戊。《续世说》八。《唐语林》三。</p></li>
<li><p><span id="唐轶十七-潘炎-4"></span> <span id="唐轶十七-潘孟阳-4"></span>
子孟阳初为户部侍郎，夫人忧惕，谓曰：「以尔人材而在丞郎之位，吾惧祸之必至也。」户部解喻再三，乃曰：「不然，试会尔同列，吾观之。」因遍招深熟者，客至，夫人垂帘视之。既罢会，喜曰：「皆尔之俦也，不足忧矣。末座惨绿少年何人也？」答曰：「补阙杜黄裳。」夫人曰：「此人全别，必是有名卿相。」《幽闲鼓吹》。又《广记》二七一引。《南部新书》己。《续世说》八。《唐语林》三。</p></li>
</ol>
</div>
<div id="李-汶" class="section level2">
<h2>
<span class="header-section-number">68.64</span> 李　汶<a class="anchor" aria-label="anchor" href="#%E6%9D%8E-%E6%B1%B6"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十七-李汶-1"></span>
李汶为商州刺史，渭南尉张宏毅过商州，汶意谓必来干我，以请馈□。须臾，吏报宏毅发去矣。汶曰：「未尝有也。」及拜御史中丞，首请为监察御史，于是宏毅有时望。《国史补》上。</li>
</ol>
</div>
<div id="徐弘毅" class="section level2">
<h2>
<span class="header-section-number">68.65</span> 徐弘毅<a class="anchor" aria-label="anchor" href="#%E5%BE%90%E5%BC%98%E6%AF%85"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十七-徐弘毅-1"></span>
高平徐弘毅为〔知〕弹侍御史，创一知班官，令自宣政门检朝官之失仪者，到台司举而罚焉。有公卿大僚令问之曰：「未到班行之中，何必拾人细事？」弘毅报之曰：「为我谢公卿，所以然者，以恶其无礼于其君。」《大唐传载》。《唐语林》三。</li>
</ol>
</div>
<div id="吴通微-吴通玄" class="section level2">
<h2>
<span class="header-section-number">68.66</span> 吴通微　吴通玄<a class="anchor" aria-label="anchor" href="#%E5%90%B4%E9%80%9A%E5%BE%AE-%E5%90%B4%E9%80%9A%E7%8E%84"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-吴通微-1"></span> <span id="唐轶十七-吴通玄-1"></span>
吴通微，弟通玄，贞元中同时为翰林学士。承德宗顾遇，唱和歌诗，批答表疏，移院金銮坡下，有逾月不出。时词臣之盛，近无其比。《唐书》（《广卓异记》一三）。</p></li>
<li><p><span id="唐轶十七-吴通微-2"></span> <span id="唐轶十七-吴通玄-2"></span>
中土人尚札翰，多为院体者。贞元年中，翰林学士吴通微，常攻行草，然体近吏。故院中胥吏多所倣傚，其书大行于世，故遗法迄今不泯，其鄙拙则又甚矣。《南部新书》己。</p></li>
</ol>
</div>
<div id="柳-登" class="section level2">
<h2>
<span class="header-section-number">68.67</span> 柳　登<a class="anchor" aria-label="anchor" href="#%E6%9F%B3-%E7%99%BB"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十七-柳登-1"></span>
柳芳为郎中，子登疾重。时名医张方福初除泗州，与芳故旧，芳贺之，且言子病，唯恃故人一顾也。张诘旦候芳，芳遽引视登。遥见登顶曰：「有此顶骨，何忧也。」因按脉五息，复曰：「不错，寿且逾八十。」乃留方数十字，谓登曰：「不服此亦得。」登后为庶子，年至九十而卒。《酉阳杂俎》前集七。又《广记》二一九引。　案：张方福，《广记》作张万福。</li>
</ol>
</div>
<div id="柳-冕" class="section level2">
<h2>
<span class="header-section-number">68.68</span> 柳　冕<a class="anchor" aria-label="anchor" href="#%E6%9F%B3-%E5%86%95"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十七-柳冕-1"></span>
柳冕应举多忌讳，谓「安乐」为「安康」，以避「落」字也。忽闻榜出，遣仆视之，须臾仆还，曰：「秀才康了也。」《遯斋闲览》（《类说》四七）。</li>
</ol>
</div>
<div id="归-登" class="section level2">
<h2>
<span class="header-section-number">68.69</span> 归　登<a class="anchor" aria-label="anchor" href="#%E5%BD%92-%E7%99%BB"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-归登-1"></span>
归登尚书每浴，皆屏左右，自于浴斛中坐移时。或有窥者，见一巨龟吹水也。性甚鄙啬。尝烂一羊脾，旋割旋噉，封其残者。一旦内子于封处割食，八座不见元封，大怒其内，由是没身不食肉。斯亦愈于和峤之流也。《北梦琐言》五。又《广记》一六五引。</p></li>
<li><p><span id="唐轶十七-归登-2"></span>
见熊执易<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html#%E5%94%90%E8%BD%B6%E5%8D%81%E4%B8%83-%E7%86%8A%E6%89%A7%E6%98%93-4">4</a>。</p></li>
</ol>
</div>
<div id="姚-况" class="section level2">
<h2>
<span class="header-section-number">68.70</span> 姚　况<a class="anchor" aria-label="anchor" href="#%E5%A7%9A-%E5%86%B5"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十七-姚况-1"></span>
建中末，姚况有功于国，为太子中舍人。旱蝗之岁，以俸薄不自给而以馁终。哀哉！《南部新书》甲。</li>
</ol>
</div>
<div id="张万福" class="section level2">
<h2>
<span class="header-section-number">68.71</span> 张万福<a class="anchor" aria-label="anchor" href="#%E5%BC%A0%E4%B8%87%E7%A6%8F"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-张万福-1"></span>
张万福以父祖力儒不达，因焚书，从军辽东有功，累官至右散骑常侍致仕。万福为人慷慨，嫉险佞，虽妻子未尝敢辄干。尝径造延英门，贺谏官阳城雪陆贽冤，时人称之。仕宦七十年，未尝病一日。虽不识字，为九郡，皆有惠爱。《唐语林》三。</p></li>
<li><p><span id="唐轶十七-张万福-2"></span>
见阳城<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html#%E5%94%90%E8%BD%B6%E5%8D%81%E4%B8%83-%E9%98%B3%E5%9F%8E-4">4</a>。</p></li>
</ol>
</div>
<div id="韩-滉" class="section level2">
<h2>
<span class="header-section-number">68.72</span> 韩　滉<a class="anchor" aria-label="anchor" href="#%E9%9F%A9-%E6%BB%89"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-韩滉-1"></span>
韩滉判度支，秋霖弥月，坏人庐舍，盐池为潦水所入，其味多苦。滉虑盐户乞减税，乃诈奏雨不坏池，池生瑞草。上疑之，遣谏议大夫蒋镇驰驲验之。镇与滉仍同上表贺，请宣付史馆，置神祠，锡嘉号。《续世说》一二。</p></li>
<li><p><span id="唐轶十七-韩滉-2"></span>
韩晋公滉闻奉天之难，以夹练囊缄盛茶末，遣健步以进御。至发军食，常自负米一石登舟，大将已下皆运，一日之中，积载数万斛。后大修石头五城，召补迎驾子弟，亦招物议也。《国史补》上。《唐语林》六。</p></li>
<li><p><span id="唐轶十七-韩滉-3"></span>
韩滉欲献绫罗于奉天，何士干请行，滉曰：「便过江。」士干归别，则薪米储峙，罗门庭矣。登舟则资装财物，皆手笔疏记。《吹剑录》。</p></li>
<li><p><span id="唐轶十七-韩滉-4"></span>
韩晋公镇浙西地，痛行捶挞，人皆股栗。时德宗幸梁洋，众心遽惑，公控领十五部人不动摇，而徧惩里胥。或有诘者，云：「里胥闻盖或问其故而云，答之之语也。擒贼不获，惧死而逃，哨聚其类，曰：『我辈进退皆死，何如死中求生乎？』乃挠村劫县，浸蔓滋多。且里胥者，皆乡县豪吏，族系相依。杖煞一番老而狡黠者，其后补署，悉用年少，惜身保家，不敢为恶矣。今上在外，不欲更有小寇以挠上心。」其旨如此。其里胥不杖死者，必恐为乱，乃置浙东营吏，俾掌军籍，衣以紫服，皆乐为之。潜除酋豪，人不觉也。又痛断屠牛者，皆暴尸连日。谓人曰：「草贼非屠牛酾酒，不成结构之计。深其罪，所以绝其谋耳。」当此际，贼皆失图。《唐语林》一。</p></li>
<li><p><span id="唐轶十七-韩滉-5"></span>
浙西韩相公滉，断法师云晏等五人聚集赌钱，因有喧诤，云：「正法何曾执具，空门不积余财。白日既能赌博，通宵必醉罇罍。强说天堂难到，又言地狱长开。并付江神收管，波中便是泉台。」《云溪友议》下。</p></li>
<li><p><span id="唐轶十七-韩滉-6"></span>
韩晋公节制三吴，多历年所。取宾佐僚属，随其所长，无不得人。尝有故旧子弟投之，与语，更无能解。召之与䜩而观之，毕席端坐，不旁视，不与比坐交言。数日，署以随军，令监库门，使人视之，每早入，惟端坐至夕。警察吏卒之徒，无敢滥出入者，竟获其力。《因话录》五。《唐语林》四。《语林》一五。</p></li>
<li><p><span id="唐轶十七-韩滉-7"></span>
韩晋公滉镇浙西，威令大行。时陈少游为淮南节度，理民有冤不得伸者，往诣晋公，必据而平之。浙右进钱，船渡江为惊涛所溺，篙工募人漉出不得，众以钱填其数。滉自至津部视之，乃责江神，因指其钱曰：「此钱干，非水中得之者。」问吏，吏具实对。复投词垢责，俄然二缗浮出波上，遂以取之。《独异志》上。</p></li>
<li><p><span id="唐轶十七-韩滉-8"></span>
相传云，韩晋公滉在润州，夜与从事登万岁楼，方酣，置杯不悦，语左右曰：「汝听妇人哭乎？当近何所？」对在某街。诘朝，命吏捕哭者讯之，信宿狱不具。吏惧罪，守于尸侧。忽有大青蝇集其首，因发髻验之，果妇私于邻，醉其夫而钉杀之。吏以为神，吏问晋公，晋公云：「吾察其哭声疾而不悼，若强而惧者。王充《论衡》云：郑子产晨出，闻妇人之哭，拊仆之手而听。有间，使吏执而问之，即手杀其夫者也。异日，其仆问曰：『夫子何以知之？』子产曰：『凡人于其所亲爱，知病而忧，临死而惧，已死而哀。今哭已死而惧，知其奸也。』」《酉阳杂俎》续集四。又《广记》一七二引。《疑狱集》三。《折狱龟鉴》五。</p></li>
<li><p><span id="唐轶十七-韩滉-9"></span>
唐韩晋公滉镇润州，以京师米贵，进一百万石，且请敕陆路观察节度使发遣。时宰相以为盐铁使进奉，不合更烦累沿路州县。帝又难违滉请，遂下两省议。左补阙穆质曰：「盐铁使自有官使勾当进奉，不合更烦累沿路州县。为节度使乱打杀二十万人犹得，何惜差一进奉官！」坐中人密闻，滉遂令军吏李栖华就谏院诘穆公，滉云：「不曾相负，何得如此？即到京与公廷辩。」遂离镇，过汴州，挟刘玄佐俱行，势倾中外。穆惧不自得，潜衣白衫，诣兴赵王生卜，与之束素。王谢曰：「劳致重币，为公夜蓍占之。」穆乃留韩年命并自留年命。明日，令妹夫裴往请卦。王谓裴曰：「此中一人，年命大盛，其间威势盛于王者，是谁？其次一命，与前相刻太甚，颇有相危害意，然前人必不见明年三月。卦今已是十一月，纵相害，事亦不成。」韩十一月入京，穆曰：「韩爪距如此，犯著即碎，如何过得数月？」又质王生，终云不畏。韩至京，威势愈盛，日以橘木棒杀人。判桉郎官每候见皆奔走。公卿欲谒，逡巡莫敢进。穆愈惧，乃历谒韩诸子臯、群等求解，皆莫敢为出言者。时滉命三省官集中书视事，人皆谓与廷辩，或劝穆称疾，穆怀惧不决。及众官毕至，乃曰：「前日除张严常州刺史，昨日又除常州刺史，缘张严曾犯赃，所以除替。恐公等不谕，告公等知。」诸人皆贺穆，非是廷辩。无何穆有事见混，未及通，闻合中有大声曰：「穆质争敢如此！」赞者不觉走出，以告质，质惧。明日，度支员外齐抗五更走马谓质曰：「公以左降邵州邵阳尉，公好去。」无言握手留赠，促骑而去。质又令裴问王生，生曰：「韩命禄已绝，不过后日。明日且有国故，可万全无失矣。」至日晚，内宣出，王薨辍朝。明日制书不下。后日韩入班倒，床舁出，遂卒。时朝廷中有恶韩而好穆者，遂不放穆敕下，并以邵阳书与穆。《异闻集》（《广记》七九）。</p></li>
<li><p><span id="唐轶十七-韩滉-10"></span>
见顾况<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html#%E5%94%90%E8%BD%B6%E5%8D%81%E5%85%AB-%E9%A1%BE%E5%86%B5-2">2</a>。</p></li>
<li><p><span id="唐轶十七-韩滉-11"></span>
见丘为<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html#%E5%94%90%E8%BD%B6%E5%8D%81%E4%B8%89-%E4%B8%98%E4%B8%BA-1">1</a>。</p></li>
<li><p><span id="唐轶十七-韩滉-12"></span>
见戎昱<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html#%E5%94%90%E8%BD%B6%E5%8D%81%E5%85%AB-%E6%88%8E%E6%98%B1-2">2</a>。</p></li>
<li><p><span id="唐轶十七-韩滉-13"></span>
见章八元<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html#%E5%94%90%E8%BD%B6%E5%8D%81%E5%85%AD-%E7%AB%A0%E5%85%AB%E5%85%83-3">3</a>。</p></li>
<li><p><span id="唐轶十七-韩滉-14"></span>
韩晋公自江东入觐，气概杰出。是时刘玄佐在大梁，倔强难制。滉欲必致朝觐，结为兄弟，入拜其亲。驻车三日，大出金帛赏劳，一军为之倾动。玄佐敬伏，乃使人密听滉。滉夜问孔目吏曰：「今日所费多少？」诘责颇细，玄佐笑而鄙之。《国史补》上。</p></li>
<li><p><span id="唐轶十七-韩滉-15"></span>
银笏亦可以称版。唐韩滉遣使献罗，每担夫与白金一版。《能改斋漫录》二。</p></li>
<li><p><span id="唐轶十七-韩滉-16"></span>
韩晋公治《左氏》，为浙江东、西道制节。属淮宁叛乱，发戎遣馈，案籍骈杂，而未尝废卷。在军中撰《左氏通例》一卷，刻石金陵府学。《唐语林》二。</p></li>
<li><p><span id="唐轶十七-韩滉-17"></span>
唐平章事韩滉有幼子，夫人柳氏所生也。弟湟戏于掌上，误坠而死。滉禁约夫人勿悲啼，恐伤小郎意。《琴堂谕俗编》上。</p></li>
<li><p><span id="唐轶十七-韩滉-18"></span>
韩晋公闻径山，以为妖妄，肩舆召至庭中。望其状貌，不觉生敬，乃为设食，出妻子以拜之。妻乃曰：「愿乞一号。」径山曰：「功德山。」后闻自杭至润，妇人乞号，皆得功德山也。《国史补》上。</p></li>
<li><p><span id="唐轶十七-韩滉-19"></span>
韩滉，德宗朝宰相。当建中末，值兹丧乱，遂兼统六道节制，出为镇海军，江浙东西兼荆、湖、洪、鄂等道节度使，中书令，晋国公。按《唐书》：公天纵聪明，神干正直。出入显重，周旋令猷，出律严肃，万里无虞。然尝以公退之外雅爱丹青，调高格逸，在僧繇、子云之上。又学书与画，画则师于陆，书则师于张。画体生成之踪，书合自然之理。时车驾南狩，征天下兵，虽两浙兴师，暂劳心计，而六法之妙，无逃笔精。能图田家风俗，人物水牛，曲尽其妙。议者为驴牛虽目前之畜，状最难图也，惟晋公于此二之能绝其妙。人间图轴，往往有之，或得其纸本者，其画亦薛少保之比。居妙品之上也。《唐朝名画录》。</p></li>
<li><p><span id="唐轶十七-韩滉-20"></span>
韩滉，字太冲。官止检校左仆射、同中书门下平章事。退食之暇，好鼓琴。书得张颠笔法，画与宗人韩干相埒。其画人物、牛马尤工。昔人以谓牛马目前近习，状最难似。滉落笔绝人，然世罕得之，盖滉尝自言：「不能定笔，不可论书画。」以非急务，故自晦不传于人。《宣和画谱》六。《图绘宝鉴》二。</p></li>
<li><p><span id="唐轶十七-韩滉-21"></span>
唐韩晋公滉（美）〔善〕画，以张僧繇为之师。善状人物、异兽、水牛等，尤妙于螃蟹。《古今合璧事类备要》别集八八。</p></li>
<li><p><span id="唐轶十七-韩滉-22"></span>
韩晋公在朝，奉使入蜀。至骆谷，山椒巨树，耸茂可爱，乌鸟之声皆异。下马以探弓射其颠杪，柯坠于下，响震山谷，有金石之韵。使还，戒县尹募樵夫伐之，取其干，载以归，召良工斵之，亦不知其名。坚致如紫石，复金色线交结其间。匠曰：「为胡琴槽，他木不可并。」遂为二琴，名大者曰大忽雷，小者曰小忽雷。因便殿德皇言乐，遂献大忽雷入禁中。所有小忽雷在亲仁里。《南部新书》壬。</p></li>
</ol>
</div>
<div id="韩-皋" class="section level2">
<h2>
<span class="header-section-number">68.73</span> 韩　皋<a class="anchor" aria-label="anchor" href="#%E9%9F%A9-%E7%9A%8B"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-韩皋-1"></span>
韩皋自中书舍人除御史中丞，西省故事，阁老改官，则词头送以次舍人。是时吕渭草敕，皋忧恐问曰：「改何官？」渭不敢告。皋劫之曰：「与公一时左降。」渭急，乃告之。皋又欲诉于宰相，渭执之，夺其𫖇笏，恟恟至午后三刻乃止。《国史补》上。又《广记》二四四引。《唐语林》六。</p></li>
<li><p><span id="唐轶十七-韩皋-2"></span>
韩太保皋之为御史中丞、京兆尹，常有所陈，必于紫宸对百僚而请，未尝诣便殿。上谓曰：「我与卿言，于此不尽，可来延英。」议及大政，多匡益之。亲友咸谓公曰：「自乾元以来，群臣启事皆诣延英，方得详尽，公何独于外庭对众官以陈之，得无不慎密乎？」公曰：「御史，天下之平也。摧刚直枉惟在公，何在不可令人知之？奈何求请便殿，避人窃语，以私国家之法？且延英之置也，肃宗皇帝以苗晋卿年老艰步，故设之。后来得诣便殿，多以私自售，希旨求宠，干求相位，奈何以此为望哉！」《大唐传载》。又《广记》一八七引。《唐语林》三。</p></li>
<li><p><span id="唐轶十七-韩皋-3"></span>
韩仆射皋为京兆尹，韦相贯之以畿尉趋事。及韦公入相，仆射为吏部尚书，每至中书，韦常异礼，以伸故吏之敬。又仆射为尹时，久旱祈雨，县官读祝文，一心记公之家讳，及称官衔毕，而误呼先相公名，公但惨然，因命重读，亦不之罪。在夏口，尝病小疮，令医傅膏药，药不濡，公问之，医云：「天寒膏硬。」公笑曰：「韩皋实是硬。」竟不以为事，得大贤体矣。初，公自贬所量移钱唐，与李庶人不协。后公在鄂州，锜梦万岁楼上挂冰，因自解曰：「冰者，寒也；楼者，高也。岂韩皋来代我乎？」意甚恶之。其后公果移镇浙右焉。自黄门以来，三世传执一笏，经祖父所执，未尝轻授于仆人之手，归则躬置于卧内一榻，以示敬慎。《因话录》二。又《广记》二五〇引。《唐语林》三、四。</p></li>
<li><p><span id="唐轶十七-韩皋-4"></span>
韩皋为京尹，诏以宏辞拔萃所试，就府考核，时论以升黜为当。一日下朝，有公主横适驺道，立马杖肩舆八夫，皆各二十，命捕贼吏引僦夫，送公主归宅。主入诉，遂贬杭州刺史。《南部新书》壬。</p></li>
<li><p><span id="唐轶十七-韩皋-5"></span>
韩太保皋常言：「《洪范》五福，独不言贵者，贵近于高危。福之自至，犹儆动，奈何枉道邀之？」《大唐传载》。</p></li>
<li><p><span id="唐轶十七-韩皋-6"></span>
韩太保皋生知音律，尝观客弹琴为《止息》，乃叹曰：「妙哉，嵇生之音也。为是曲也，其当魏晋之际乎？《止息》与《广陵散》同出而异名也。其音主商，商为秋声，天将肃杀，草木摇落，其岁之晏乎？此所以知为魏之季也。慢其商弦，与宫同音，是臣夺其君之位乎？此所以知司马氏之将篡也。广陵，维扬之地；散者，流亡之谓也。杨者，武帝后之姓也，言杨后与其父骏之倾覆晋祚也。止息者，晋虽兴，终止息于此。其音哀愤而噍杀，操蹙而憯痛，永嘉之乱，其应乎此？叔夜撰此，将贻后代知音，且避晋祸，托之鬼神。史氏非知味者，安得不传其谬也欤？」《大唐传载》。《卢氏杂说》（《广记》二〇三）。《唐语林》三。</p></li>
<li><p><span id="唐轶十七-韩皋-7"></span>
见杜鸿渐<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html#%E5%94%90%E8%BD%B6%E5%8D%81%E5%85%AD-%E6%9D%9C%E9%B8%BF%E6%B8%90-4">4</a>。</p></li>
</ol>
</div>
<div id="韦-聿" class="section level2">
<h2>
<span class="header-section-number">68.74</span> 韦　聿<a class="anchor" aria-label="anchor" href="#%E9%9F%A6-%E8%81%BF"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-韦聿-1"></span>
国子司业韦聿，皋之兄也，中朝以为戏弄。尝有人言九宫休咎，聿曰：「我家白方常在西南，二十年矣。」《国史补》中。《唐语林》六。</p></li>
<li><p><span id="唐轶十七-韦聿-2"></span>
见权德舆<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html#%E5%94%90%E8%BD%B6%E5%8D%81%E4%B9%9D-%E6%9D%83%E5%BE%B7%E8%88%86-1">1</a>。</p></li>
</ol>
</div>
<div id="韦-皋" class="section level2">
<h2>
<span class="header-section-number">68.75</span> 韦　皋<a class="anchor" aria-label="anchor" href="#%E9%9F%A6-%E7%9A%8B"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-韦皋-1"></span>
唐故剑南节度使、太尉兼中书令韦皋既生一月，其家召群僧会斋。有一胡僧，貌甚陋，不召而至，韦氏家童咸怒之，以弊席坐于庭中。既食，韦氏命乳母出婴儿，请群僧祝其寿。胡僧忽自升阶，谓婴儿曰：「别久无恙乎？」婴儿若有喜色。众皆异之。韦氏先君曰：「此子生才一月，吾师何故言别久耶？」胡僧曰：「此非檀越之所知也。」韦氏固问之，胡僧曰：「此子乃诸葛武侯之后身耳。武侯当东汉之季，为蜀丞相，蜀人受其赐且久。今降生于世，将为蜀门帅，蜀人当受其福。吾往岁在剑南，与此子友善。今闻生于韦氏，吾故不远而来。」韦氏异其言，因以武侯字之。后韦氏自左金吾节制剑南军，累迁太尉兼中书令，在蜀十八年，果契胡僧之语也。《宣室志》九。又《广记》九六引。《宋高僧传》一九。</p></li>
<li><p><span id="唐轶十七-韦皋-2"></span>
南康在任二十一年，末涂甚崇释氏，恒持数珠诵佛名。所养鹦鹉，教令念经。及死，焚之，有舍利焉。皋又归心南宗禅道，学心法于浄众寺神会禅师。在蜀，富贵僭差，重赋敛，时议非之，然合梵僧悬记焉。《宋高僧传》一九。</p></li>
<li><p><span id="唐轶十七-韦皋-3"></span>
西川韦相公皋，昔游江夏，止于姜使君之馆。姜辅，相国之从兄也。姜氏孺子曰荆宝，已习二经，虽兄呼于韦，恭事之礼，如父叔也。荆宝有小青衣曰玉箫，年才十岁，常令祗候，侍于韦兄，玉箫亦勤于应奉。后二载，姜使君入关求官，而家累不行。韦乃易居，止头陁寺，荆宝亦时遣玉箫往彼应奉。玉箫年稍长大，因而有情。时廉使陈常侍得韦君季父书云：「姪皋久客贵州，切望发遣归觐。」廉察启缄，遗以舟楫服用，仍恐淹留，请不相见，泊舟江渚，俾篙工促行。昏暝拭泪，乃书以别荆宝。宝顷刻与玉箫俱来，既悲且喜。宝命青衣从往，韦以违觐日久，不敢俱行，乃固辞之。遂为言约，少则五载，多则七年，取玉箫。因留玉指环一枚，并诗一首。五年既不至，玉箫乃静祷于鹦鹉洲。又逾二年，暨八年春，玉箫叹曰：「韦家郎君一别七年，是不来耳！」遂绝食而殒。姜氏愍其节操，以玉环着于中指，而同殡焉。后韦公镇蜀，到府三日，询鞫狱情，涤其冤滥轻重之系，近三百余人。其中一辈，五器所拘，偷视厅事，私语云：「仆射是当时韦兄也。」乃厉声曰：「仆射仆射，忆得姜家荆宝否？」韦公曰：「深忆之。」「即某是也。」公曰：「犯何罪而重羇缧？」答曰：「某辞违之后，寻以明经及第，再选清城县令。家人误𦶟廨舍库牌印等。」韦曰：「家人之犯，固非己尤。」便与雪冤，仍归墨绶，乃奏眉州牧。敕下，未令赴任，遣人监守，朱绂其荣，留连宾幕。属大军之后，草创事繁，经蓂荚数凋，方谓：「玉箫何在？」姜牧曰：「仆射维舟之夕，与伊留约，七载是期。逾时不至，乃绝食而殒。」因吟留赠玉环诗云：「黄雀衔来已数春，别时难解赠佳人。长吟不见鱼书至，为遣相思梦入秦。」韦公闻之，益增凄叹，广修经像，以报夙心。且想念之怀，无由再会。时有祖山人者，有少翁之术，能令逝者相亲，但令府公斋戒七日。清夜，玉箫乃至，谢曰：「承仆射写经，僧佛之力，旬日便当托生。却后十二年，再为侍妾，以谢鸿恩。」临袂微笑曰：「丈夫薄情，令人死生隔矣！」后韦公陇右之功，终德宗之代，理蜀不替。是故年深累迁中书令、同平章事。天下向附，泸棘归心。因作生日，节镇所贺，皆贡珍奇。独东川卢八座，送一歌姬，未当破瓜之年，亦以玉箫为号。观之，乃真姜氏之玉箫也，而中指有肉环隐出，不异留别之玉环也。京兆公曰：「吾乃知存殁之分，一往一来。玉箫之言，斯可验矣！」议者以韦中书脱布衣不五秋，而拥旌钺，皇朝之盛，罕有其伦；然镇蜀近二纪，云南诸蕃部落，悉遣儒生教其礼乐，易袵归仁，彼我以盐铲货赂，悉无怨焉。后司空林公弛其规准，别诱言化，复通其盐运而不赡金帛，遂令部落怀二，猾悍邦君，蟊虿为群，侵逼城垒，俘掠士庶妻子，其万人乎！雍陶先辈感乱后诗曰：「锦城南面遥闻哭，尽是离家别国声。」或谓黜韦帅之功，削成都之爵。且淮阴叛国，名居定难之始；窦融要君，迹践诸侯之列；盖录其勋，而不废其名乎？所让不合教戎濮诗书，致闲兵法，考其衔怨有以，而莫敢斥言，故乃削爵黜功，是为大谬矣。《云溪友议》中。又《广记》二七四引。</p></li>
<li><p><span id="唐轶十七-韦皋-4"></span>
公初无官，薄游剑外，西川节度使、兵部尚书、平章事张延赏以女妻之。既而恶焉，厌薄之情日露。公郁郁不得志，时入幕廷，与宾朋从游，且摅其愤。张公愈恶，乘间谓公曰：「幕僚无非时彦，延赏尚敬惮之。韦郎无事，不必数到。」其见轻也如此。他日，其妻尤甚悯之，曰：「男儿固有四方志，大丈夫何处不安，今厌贱如此而不知，欢然度日，奇哉！推鼓舞人，岂公之乐。妾辞家事君子，荒隅一间茅屋，亦君之居；炊菽羹藜，箪食瓢饮，亦君之食。何必忍愧强安，为有血气者所笑。」时公之道未行，自疑其命，尝希乘张之权于仕。一旦悟此身茫然，于是入告张行意，张公遗帛五束，夫人薄之，揣知深意，不敢言，乃私遗二十束。公将别而行也，自中堂归院，益州女巫适到，见之，问夫人曰：「向之绿衣入西院者为谁？」曰：「韦郎。」曰：「此人极贵，位过丞相远矣。其禄将发，不久亦镇此，宜殊待之。」问其所以，曰：「贵人之行，必有阴吏。相国之侍一二十人耳，如绿衣郎者，乃百余人。」夫人既悯韦之是行也，其女且嫁之，闻是大喜，遽言于相国。相国怒曰：「闺闱中人，无端乃如是。且延赏女已嫁此人，怜其贫而赠薄，请益则加，奈何假托妖巫以相𫍬乎？」物怒，与之帛五束。是日韦行，月余日到岐，岐帅以西川之贵壻，延置幕中，奏大理评事。寻以鞫狱平允，加监察。以陇州刺史卒，出知州事。俄而朱泚窥神器，驾幸奉天，兵戈乱起，征镇路绝，辇下军士衣食将阙，独陇州贡献不绝于道，天子忠之，乃除御史中丞、行在军粮使。既而妖氛廓清，驾还宫阙，乃授兵部尚书、西川节度使。辞相国岁余，代居其位。相国闻之，拔剑将自抉其目，以惩不知人之过。左右执之，久而方解，闻知韦路入朝，盖以轻忽之极，无面目复见。噫！夫人未遇，其必然乎？非张相之忽悔，不足以戒天下之傲者。《续玄怪录》二。又《广记》三〇五引。　案：自「俄而朱泚窥神器」以下，《广记》所引不同，见下条。</p></li>
<li><p><span id="唐轶十七-韦皋-5"></span>
俄而朱泚乱，驾幸奉天。陇州有泚旧卒五百人，兵马使牛云光主之，云光谋作乱，不克，率其众奔朱泚，道遇泚使，以伪诏除皋御史中丞，因与之俱还。皋受其命，谓云光曰：「受命必无疑矣，可悉纳器械，以明不相诈。」云光从之。翌日大飨，伏甲尽杀之，立坛盟诸将。泚复许皋凤翔节度，皋斩其使。行在闻之，人心皆奋。乃除陇州刺史、奉义军节度使。及驾还宫，乃授兵部尚书、西川节度使。延赏闻之，将自抉其目，以惩不知人。《续玄怪录》（《广记》三〇五）。</p></li>
<li><p><span id="唐轶十七-韦皋-6"></span>
见张延赏<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html#%E5%94%90%E8%BD%B6%E5%8D%81%E4%B8%83-%E5%BC%A0%E5%BB%B6%E8%B5%8F-5">5</a>。</p></li>
<li><p><span id="唐轶十七-韦皋-7"></span>
代妻父为节度：韦皋、张延赏。按韦皋初自凤翔判官、殿中侍御史，权领陇州，立殊功，拜节度使。及朱泚平，入为右金吾将军，时延赏已为西川矣。四年之代领兹镇，士林之中，近古未有。《卓异记》。</p></li>
<li><p><span id="唐轶十七-韦皋-8"></span>
韦太尉在西川，凡事设教，军士将吏婚嫁，则以熟彩衣给其夫氏，以银泥衣给其女氏，又各给钱一万，死葬称是，训练称是。内附者富赡之，远来者将迎之。极其聚敛，坐有余力，以故军府寖盛，而黎甿重困。及晚年为月进，终致刘辟之乱，天下讥之。《国史补》中。又《广记》四九六引。《唐语林》六。</p></li>
<li><p><span id="唐轶十七-韦皋-9"></span>
唐韦皋之镇剑南日，乡俗之弊，逆旅大贾有货殖万余者，因病而酖之。既卒，所有财货十隐其七八，因兹多致富盛。公密知之。有北客苏延，家属太卤，因商贩于蜀川，得病，当夜而卒。以报于公，公使验其簿，已被店主易其文字，才遗一二。公乃究寻经过，密勘于里属，辞多异同，遂劾其司店者。立承隐欺数千余贯，与诸吏分张，二十余人，悉命付法。由是剑南无横死之客。《疑狱集》二。《折狱龟鉴》六。</p></li>
<li><p><span id="唐轶十七-韦皋-10"></span>
韦皋镇西川，进《奉圣乐》曲，兼与舞人曲谱同进。到京，于留邸按阅，教坊数人潜窥，因得先进。《卢氏杂说》（《广记》二〇四）。《唐语林》三。</p></li>
<li><p><span id="唐轶十七-韦皋-11"></span>
见薛涛<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html#%E5%94%90%E8%BD%B6%E4%BA%8C%E5%8D%81-%E8%96%9B%E6%B6%9B-2">2</a>。</p></li>
<li><p><span id="唐轶十七-韦皋-12"></span>
见韦聿<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html#%E5%94%90%E8%BD%B6%E5%8D%81%E4%B8%83-%E9%9F%A6%E8%81%BF-1">1</a>。</p></li>
<li><p><span id="唐轶十七-韦皋-13"></span>
见陆畅<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html#%E5%94%90%E8%BD%B6%E4%BA%8C%E5%8D%81-%E9%99%86%E7%95%85-3">3</a>。</p></li>
<li><p><span id="唐轶十七-韦皋-14"></span>
见郭子仪<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html#%E5%94%90%E8%BD%B6%E5%8D%81%E4%BA%94-%E9%83%AD%E5%AD%90%E4%BB%AA-22">22</a>。</p></li>
<li><p><span id="唐轶十七-韦皋-15"></span>
开成中，延英李石奏曰：「臣往年从事西蜀，中元日常诣佛寺，见故剑南节度使韦皋图形。百姓至者，先拜之而后谒佛，皆叹，有泣者。臣贵异之，访于故老，皆曰：『令公恩深于蜀人。』后问曰：『奚为恩深？』答曰：『百姓税重，令公轮年全放，自令公后，不复有此惠泽。百姓困穷，追思益切。』」《南部新书》壬。</p></li>
<li><p><span id="唐轶十七-韦皋-16"></span>
蜀于韦皋刻石文字，后书皋名者，必镌其中，仅可辨。故宋子京书皋事云：「蜀人思之，见其遗像必拜，凡刻石著皋名者皆镵去其文，尊讳之。」近有自西南夷得皋授故君长牒，于皋位下，书若皋字，复涂以墨，如刻石者，盖「皋」花字也。当时书石，亦用前名后押之制，非蜀人镵其文尊讳之。如本朝韩魏公书花字，写成「琦」字，复涂以墨，尚可辨，亦此体也。《邵氏闻见后录》一〇。</p></li>
</ol>
</div>
<div id="张建封" class="section level2">
<h2>
<span class="header-section-number">68.76</span> 张建封<a class="anchor" aria-label="anchor" href="#%E5%BC%A0%E5%BB%BA%E5%B0%81"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-张建封-1"></span>
见裴宽<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%94%90%E8%BD%B6%E5%8D%81%E4%B8%80-%E8%A3%B4%E5%AE%BD-2">2</a>。</p></li>
<li><p><span id="唐轶十七-张建封-2"></span>
张建封自徐州入觐，为《朝天行》，末句云：「赖有双旌在手中，镆鎁昨夜新磨了。」德宗不说。《国史补》上。</p></li>
<li><p><span id="唐轶十七-张建封-3"></span>
崔膺性狂率，张建封美其才，引以为客。随建封行营，夜中大呼惊军，军士皆怒，欲食其肉，建封藏之。明日置宴，其监军使曰：「某与尚书约，彼此不得相违。」建封曰：「诺。」监军曰：「某有请，请崔膺。」建封曰：「如约。」逡巡，建封复曰：「某有请。」监军曰：「唯。」却请崔膺。合座皆笑，然后得免。《国史补》中。又《广记》二〇二引。《唐语林》六。《唐诗纪事》四三。</p></li>
<li><p><span id="唐轶十七-张建封-4"></span>
见李藩<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html#%E5%94%90%E8%BD%B6%E5%8D%81%E4%B9%9D-%E6%9D%8E%E8%97%A9-1">1</a>。</p></li>
<li><p><span id="唐轶十七-张建封-5"></span>
徐州张尚书妓女多涉猎，人有借其书者，往往粉指痕并印于青编。《妆楼记》（《云仙杂记》四）。</p></li>
</ol>
</div>
<div id="王-锷" class="section level2">
<h2>
<span class="header-section-number">68.77</span> 王　锷<a class="anchor" aria-label="anchor" href="#%E7%8E%8B-%E9%94%B7"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-王锷-1"></span>
王锷为辛京杲下偏裨，果时帅长沙，甚易之。一旦击毬，驰逐既酣，锷仰天呵气，高数丈，若白练上冲。果谓妻曰：「此极贵相。」遂以女弟配之。锷终为将相。《独异志》下。又《广记》二二三引。</p></li>
<li><p><span id="唐轶十七-王锷-2"></span>
王锷累任大镇，财货山积，有旧客诫锷以积而能散之义。后数日，客复见锷，锷曰：「前所见教，诚如公言，已大散矣！」客曰：「请问其目。」锷曰：「诸男各与万贯，女壻各与千贯矣。」《国史补》中。又《广记》一六五引。</p></li>
</ol>
</div>
<div id="刘玄佐" class="section level2">
<h2>
<span class="header-section-number">68.78</span> 刘玄佐<a class="anchor" aria-label="anchor" href="#%E5%88%98%E7%8E%84%E4%BD%90"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-刘玄佐-1"></span>
刘司徒玄佐，滑州匡城人。尝出师经其本县，欲申桑梓之礼于令，令坚辞不敢当，玄佐叹恨久之。先是陈金帛数筐，将遗邑僚，以其愚懦而止。玄佐贵为相，其母月织绢一疋，以示不忘本。每观玄佐视事，见邑令走阶下，退必语玄佐：「吾向见长官白事卑敬，不觉恐悚。思乃父为吏本县，时常畏长官汗栗。今尔当厅据案待之，其何安焉？」因喻以朝廷恩寄之重，须务捐躯。故玄佐始终不失臣节。是时乡里姻旧，以地近，多投之，司徒不欲以私擢居将校之列，又难置于贱卒，尽署为将判官。此职例假绯衫银鱼袋，外示荣之，实处散冗。其类渐众，久之，有献启诉于公者。其一联云：「覆盆子落地变作赤烘，羊羔儿作声尽是没益。」公览之而笑，各改署他职。《因话录》三。又《广记》二五〇引。《唐语林校证》四。</p></li>
<li><p><span id="唐轶十七-刘玄佐-2"></span>
汴州相国寺言佛有流汗。节帅刘玄佐遽命驾，自持金帛以施之。日中，其妻子亦至。明日，复起输斋梵。由是将吏商贾奔走道路，唯恐输货不及。乃令官为簿书，籍其所入。十日，乃闭寺门曰：「佛汗止矣！」所入盖巨万计，悉以赡军。《国史补》上。又《广记》二三八引。《唐语林》六。</p></li>
<li><p><span id="唐轶十七-刘玄佐-3"></span>
刘玄佐镇汴，尝以谗怒，欲杀军将翟行恭，内外哀之，然无敢辨者。处士郑涉能谐隐，往见玄佐，都无言，既将辞，曰：「闻翟行恭抵刑，乞令所由付尸一观。」玄佐怪，问之，对曰：「尝闻枉死人面，一生未识，故借看耳。」玄佐稍悟，乃免。《善谑集》（《天中记》二六）。</p></li>
<li><p><span id="唐轶十七-刘玄佐-4"></span>
见韩滉<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html#%E5%94%90%E8%BD%B6%E5%8D%81%E4%B8%83-%E9%9F%A9%E6%BB%89-14">14</a>。</p></li>
</ol>
</div>
<div id="严-震" class="section level2">
<h2>
<span class="header-section-number">68.79</span> 严　震<a class="anchor" aria-label="anchor" href="#%E4%B8%A5-%E9%9C%87"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-严震-1"></span>
严司空震，梓州盐亭县人。所居枕釜戴山，但有鹿鸣，即严氏一人必殒。或一日，有亲表对坐，闻鹿鸣，其表曰：「釜戴山中鹿又鸣。」严曰：「此际多应到表兄。」其表兄遽对曰：「表兄不是严家子，合是三兄与四兄。」不日，严氏子一人果亡。是何异也！《北梦琐言》一二。又《广记》一四三引。</p></li>
<li><p><span id="唐轶十七-严震-2"></span>
严震镇山南，有一人乞钱三百千，去就过傲。震召子公弼等问之，公弼曰：「此诚不可。旨辄如此，乃患风耳。大人不足应之。」震怒曰：「尔必坠吾门！只可劝吾力行善事，奈何劝吾恡惜金帛？且此人不辨，向吾乞三百千，的非凡也。」命左右准数与之。于是三川之士归心恐后，亦无造次过求者。明钞本云出《因话录》、陈校本云出《干子》（《广记》四九六）。</p></li>
<li><p><span id="唐轶十七-严震-3"></span>
见齐映<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html#%E5%94%90%E8%BD%B6%E5%8D%81%E4%B8%83-%E9%BD%90%E6%98%A0-2">2</a>。</p></li>
</ol>
</div>
<div id="杜-亚" class="section level2">
<h2>
<span class="header-section-number">68.80</span> 杜　亚<a class="anchor" aria-label="anchor" href="#%E6%9D%9C-%E4%BA%9A"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-杜亚-1"></span>
唐杜亚字次公，镇维扬日，有倚郭之巨富者，邸店童仆埒于王侯之家。父亡未朞，有继亲在，奉之不以道，母愤恚不胜。后稍解。因元日上寿于母，母赐于子，子受之，欲饮，疑酒有毒，覆地地坟。乃询其母曰：「以酖杀人，上天何祐？」母抚膺曰：「天乎，天乎！明鉴在上，何当厚诬？虽死不伏！」职者擒之至公府。公问曰：「尔上母寿酒何来？」曰：「长妇执爵而致也。」又问曰：「母赐觞何来？」亦曰：「长妇之执爵也。」又问曰：「长妇何人也？」曰则此子之妻也。公曰：「尔妇执爵，毒因妇起，岂可诬其母乎？」乃令厅侧劾之。乃知夫妻同谋，欲害其母，置之于法。《疑狱集》二。《折狱龟鉴》三。</p></li>
<li><p><span id="唐轶十七-杜亚-2"></span>
杜亚为淮南，竞渡采莲，龙舟锦缆绣帆之戏，费金数千万。于頔为襄州，点山灯，一上油二千石。李昌巙为荆南，打猎大修妆饰，其妻独孤氏亦出女队二千人，皆著红紫锦绣袄子。此三府亦因而空耗。《大唐传载》。《唐语林》五。</p></li>
</ol>
</div>
<div id="李昌巙" class="section level2">
<h2>
<span class="header-section-number">68.81</span> 李昌巙<a class="anchor" aria-label="anchor" href="#%E6%9D%8E%E6%98%8C%E5%B7%99"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-李昌巙-1"></span>
见戎昱<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html#%E5%94%90%E8%BD%B6%E5%8D%81%E5%85%AB-%E6%88%8E%E6%98%B1-1">1</a>。</p></li>
<li><p><span id="唐轶十七-李昌巙-2"></span>
见杜亚<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html#%E5%94%90%E8%BD%B6%E5%8D%81%E4%B8%83-%E6%9D%9C%E4%BA%9A-2">2</a>。</p></li>
</ol>
</div>
<div id="于-頔" class="section level2">
<h2>
<span class="header-section-number">68.82</span> 于　頔<a class="anchor" aria-label="anchor" href="#%E4%BA%8E-%E9%A0%94"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-于頔-1"></span>
于頔、董天休俱为鄜州从事。頔文辨，天休木讷而衣冠甚丽。一日，有吏人获锦雉来献，頔笑曰：「此物毛羽灿错，但鸣不中律吕，亦哑瑞而已矣。」天休觉其谑己，徐曰：「若以声语求之，蝉似可取，其如闹禅师座上敲拄杖示众，而望道远矣。」頔啣之，因兹日益参商，讼于有司，至于相骂辱。讥调之诗，悉著在史牍。若发诵之，可清欢竟日。目为「凤凰案」。《清异录》上。</p></li>
<li><p><span id="唐轶十七-于頔-2"></span>
于頔之镇襄阳也，朝廷姑息，除其子方为太常丞。頔让之，表曰：「刘元佐儿士荣，以佐之功，先朝为太常丞，时臣与士荣同登朝列，见其凡劣，实鄙之。今臣功名不如元佐，男某凡劣不若士荣，若授此爵，更为叨忝。」德宗令将其表宣示百寮。时士荣为南衙将军，目睹其表。有浑鐻者，锡之客也。时镐宴客饮酒，更为令曰：「征近日凡劣，不得即雨。」鐻曰：「刘士荣。」镐曰：「于方。」镐谓席人曰：「诸公并须精除。」《刘宾客嘉话录》（《广记》二六〇）。</p></li>
<li><p><span id="唐轶十七-于頔-3"></span>
襄州人善为漆器，天下取法，谓之襄样。及于司空頔为帅，多酷暴；郑元镇河中，亦虐，远近呼为襄样节度。《国史补》中。又《广记》二六九引。</p></li>
<li><p><span id="唐轶十七-于頔-4"></span>
于襄阳云：「今之方面，权胜于列国诸侯远矣。且頔押一字，转牒天下，皆供给承禀；列国止于我疆而已，不亦胜乎！」《唐语林》六。</p></li>
<li><p><span id="唐轶十七-于頔-5"></span>
见杜亚<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html#%E5%94%90%E8%BD%B6%E5%8D%81%E4%B8%83-%E6%9D%9C%E4%BA%9A-2">2</a>。</p></li>
<li><p><span id="唐轶十七-于頔-6"></span>
于司空頔方炽于襄阳，朝廷以大阉薛尚衍监其军。尚衍至，頔用数不厚待，尚衍晏如也。后旬日，请出游，及暮而归，帟幕茵榻什器一以新矣。又列犊车五十乘，实以绫彩，尚衍颔之而已，亦不形言。頔叹曰：「是何祥也！」《国史补》中。又《广记》四九六引。</p></li>
<li><p><span id="唐轶十七-于頔-7"></span>
郑太穆郎中为金州刺史，致书于襄阳于司空頔。郑书傲倪自若，似无郡吏之礼。书曰：「合下为南溟之大鹏，作中天之一柱，骞腾则日月暗，摇动则山岳颓。真天子之爪牙，诸侯之龟镜也。太穆孤幼二百余口，饥冻两京，小郡俸薄，尚为衣食之忧。沟壑之期，斯须至矣。伏惟贤公息雷霆之威，垂特达之节，赐钱一千贯、绢一千疋、器物一千事、米一千石、奴婢各十人。」且曰：「分千树一叶之影，即是浓阴；减四海数滴之泉，便为膏泽。」于公览书，亦不嗟讶，曰：「郑使君所须，各依来数一半，以戎旅之际，不全副其本望也。」又有匡庐符载山人，遣三尺童子赍数幅之书，乞买山钱百万。公遂与之，仍加纸墨衣服等。又有崔郊秀才者，寓居于汉上，蕴积文艺，而物产罄悬。无何，与姑婢通，每有阮咸之从。其婢端丽，饶彼音律之能，汉南之最也。姑贫，鬻婢于连帅。连帅爱之，以类无双，无双，即薛太保爱妾，至今图画观之。给钱四十万，宠眄弥深。郊思慕无已，即强亲府署，愿一见焉。其婢因寒食来从事家，值郊立于柳阴，马上连泣，誓若山河。崔生赠之以诗曰：「公子王孙逐后尘，绿珠垂泪滴罗巾。侯门一入深如海，从此萧郎是路人。」或有嫉郊者，写诗于于座，公覩诗，令召崔生，左右莫之测也。郊则忧悔而已，无处潜遁也。及见郊，握手曰：「『侯门一入深如海，从此萧郎是路人。』便是公制作也。四百千，小哉！何靳一书，不早相示！」遂命婢同归，至于帏幌奁匣，悉为增饰之，小阜崔生矣。初，有客自零陵来，称戎昱使君席上有善歌者，襄阳公遽命召焉。戎使君岂敢违命，逾月而至。及至，令唱歌，乃戎使君送妓之什也。公曰：「丈夫不能立功立业，为异代之所称，岂有夺人姬爱，为己之嬉娱？以此观之，诚可窜身于无人之地。」遂多以缯帛赆行，手书逊谢于零陵之守也。云谿子曰：王敦驱女乐以给军士，杨素归徐德言妻；临财莫贪，于色不恡者，罕矣！时人用为雅谭。历观国朝挺特英雄，未有如襄阳公者也。戎使君诗曰：「宝钿香蛾翡翠裙，妆成掩泣欲行云。慇懃好取襄王意，莫向阳台梦使君。」《云溪友议》上。又《广记》一七七引。《唐语林》四。崔郊事又见《唐宋遗史》（《诗话总龟》前集二六、《类说》三七）。《唐诗纪事》五六。</p></li>
<li><p><span id="唐轶十七-于頔-8"></span>
见牛僧孺<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html#%E5%94%90%E8%BD%B6%E4%BA%8C%E5%8D%81%E4%B8%80-%E7%89%9B%E5%83%A7%E5%AD%BA-2">2</a>。</p></li>
<li><p><span id="唐轶十七-于頔-9"></span>
于頔在襄州，尝有山人王固谒见于，于性快，见其拜伏迟缓，不甚知书生。别日游宴，不复得进，王殊怏怏。因至使院造判官曾叔政，颇礼接之。王谓曾曰：「予以相公好奇，故不远而来，今实乖望矣！予有一艺，自古无者，今将归，且荷公见待之厚，今为一设。」遂诣曾所居，怀中出竹一节及小鼓，规才运寸。良久，去竹之塞，折枝连击鼓子。筒中有蝇虎子数十，分行而出，为二队，如对阵势。每击鼓，或三或五，随鼓音变阵，天衡地轴，鱼丽鹤列，无不备也。进退离附，人所不及。凡变阵数十，乃行入筒中。曾观之大骇，方言于于公，王已潜去。于悔恨，令物色求之，不获。《酉阳杂俎》前集五。又《广记》七八引。</p></li>
<li><p><span id="唐轶十七-于頔-10"></span>
于司空頔因韦太尉《奉圣乐》，亦撰《顺圣乐》以进，每宴必使奏之。其曲将半，行缀皆伏，独一卒舞于其中，幕客韦绶笑曰：「何用穷兵独舞？」言虽诙谐，一时亦有谓也。頔又令女妓为六佾舞，声态壮妙，号《孙武顺圣乐》。《国史补》下。又《广记》二〇四引。《唐语林》三。</p></li>
<li><p><span id="唐轶十七-于頔-11"></span>
于司空以乐曲有《想夫怜》，其名不雅，将改之，客有笑者曰：「南朝相府曾有瑞莲，故歌《相府莲》，自是后人语讹，相承不改耳。」《国史补》下。又《广记》二四二引。《唐语林》六。</p></li>
<li><p><span id="唐轶十七-于頔-12"></span>
于頔司空尝令客弹琴。其嫂知音，听于帘下，曰：「三分中，一分筝声，二分琵琶声，绝无琴韵。」《国史补》下。又《广记》二〇三引。</p></li>
<li><p><span id="唐轶十七-于頔-13"></span>
于頔任高洪，苛刻剥下，一道苦之。小将陈仪，白日袖刃，刺洪于府，群胥奔溃，洪走案库而伏，中刃七八不死。《国史补》中。</p></li>
</ol>
</div>
<div id="郑-元" class="section level2">
<h2>
<span class="header-section-number">68.83</span> 郑　元<a class="anchor" aria-label="anchor" href="#%E9%83%91-%E5%85%83"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十七-郑元-1"></span>
见于頔<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html#%E5%94%90%E8%BD%B6%E5%8D%81%E4%B8%83-%E4%BA%8E%E9%A0%94-3">3</a>。</li>
</ol>
</div>
<div id="李景略" class="section level2">
<h2>
<span class="header-section-number">68.84</span> 李景略<a class="anchor" aria-label="anchor" href="#%E6%9D%8E%E6%99%AF%E7%95%A5"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-李景略-1"></span>
李景略，凉州人，寓居河东，阖门读书。李怀光为朔方节度，招在幕府。五原有偏将张光者挟私杀妻，前后不能断，光富于财，货狱吏，不能劾讯得实情。以景略验之，光伏辜。《谭宾录》（《广记》一七二）。</p></li>
<li><p><span id="唐轶十七-李景略-2"></span>
见任迪简<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html#%E5%94%90%E8%BD%B6%E5%8D%81%E4%B8%83-%E4%BB%BB%E8%BF%AA%E7%AE%80-1">1</a>。</p></li>
</ol>
</div>
<div id="任迪简" class="section level2">
<h2>
<span class="header-section-number">68.85</span> 任迪简<a class="anchor" aria-label="anchor" href="#%E4%BB%BB%E8%BF%AA%E7%AE%80"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十七-任迪简-1"></span>
任迪简为天德军判官，军后至，当饮觥酒，军吏误以醋酌，迪简以军使李景略严暴，发之则死者多矣，乃强饮之，吐血而归，军中闻者皆感泣。后景略因为之省刑。及景略卒，军中请以为主，自衞佐拜御史中丞，为军使，后至易定节度使。时人呼为呷醋节帅。《国史补》中。《桂苑丛谈·史遗》。《唐语林》三。</li>
</ol>
</div>
<div id="卢-群" class="section level2">
<h2>
<span class="header-section-number">68.86</span> 卢　群<a class="anchor" aria-label="anchor" href="#%E5%8D%A2-%E7%BE%A4"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-卢群-1"></span>
卢群居郑之圃田，读书业成，东游淮海，求索得千缣，西之长安。闻桑道茂善相术，车马阗门，群倾囊奉之。桑生曰：「吾常以善恶鉴于时，士所惠者涓埃而已。今贶余盖以多，其旨何哉？」群答曰：「少为业已就，西来求官，以天下之人，信先生之口，将求一言得乎？」桑生曰：「有何不可！」群曰：「乞自三事以下造问公者，唯言近有一卢群自东来，十年持世间重柄，贵不可及，即是愿分。」于是桑生昌言于时贤。不旬辰之内，凡京国重位名士，皆造群门，同力申荐。代宗闻其名召见，一拜拾遗，累官至郑滑节度使。《南部新书》癸。</p></li>
<li><p><span id="唐轶十七-卢群-2"></span>
卢群昔寓居郑州，典贴得良田，及为郑滑节度，悉召其主还之。时以为美谈。《南部新书》甲。</p></li>
</ol>
</div>
<div id="陆长源" class="section level2">
<h2>
<span class="header-section-number">68.87</span> 陆长源<a class="anchor" aria-label="anchor" href="#%E9%99%86%E9%95%BF%E6%BA%90"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-陆长源-1"></span>
见董晋<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html#%E5%94%90%E8%BD%B6%E5%8D%81%E4%B8%83-%E8%91%A3%E6%99%8B-1">1</a>。</p></li>
<li><p><span id="唐轶十七-陆长源-2"></span>
婺州陆郎中长源，判僧常满、智真等同于倡家饮酒，烹宰鸡鹅等事，云：「且口说如来之教，在处贪财；身着无价之衣，终朝食肉。苦行未同迦叶，自谓头陀；神通何有浄名，入诸媱舍。犯尔严戒，黩我明刑，仍集远近僧，痛杖三十处死。」又断金华观道士盛若虚，云：「本是樵童牧竖，偶然戴帻依师。不游玄牝之门，莫鉴丹田之义。早闻僭犯，苟乃包容。作孽既多，为弊斯久。常住钱谷，唯贮私家。三盏香炉，不修数夕。至于奴婢，遍结亲情。良贱不分，儿女盈室。行齐犬马，一异廉愚。恣伊非类之徒，负我无为之教。贷其死状，尚任生全。量决若干，便勒出院。别召精洁主首，务在焚修。」《云溪友议》下。</p></li>
<li><p><span id="唐轶十七-陆长源-3"></span>
御史陆长源性滑稽。在邺中，忽裹蝉翼罗幞尖巾子，或讥之。长源曰：「若有才，虽以蜘蛛罗网裹一牛角，有何不可？若无才，虽以卓琰子裹一簸箕，亦将何用！」《封氏闻见记》五。</p></li>
</ol>
</div>
<div id="姚南仲-曹文洽" class="section level2">
<h2>
<span class="header-section-number">68.88</span> 姚南仲　曹文洽<a class="anchor" aria-label="anchor" href="#%E5%A7%9A%E5%8D%97%E4%BB%B2-%E6%9B%B9%E6%96%87%E6%B4%BD"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十七-姚南仲-1"></span> <span id="唐轶十七-曹文洽-1"></span>
姚南仲为郑滑节度使，时监军薛盈珍怙势，干夺军政。南仲不从，数为盈珍搆谗于上，上颇疑之。后盈珍遣小使程务盈驰表奏南仲不法，谗搆颇甚。南仲裨将曹文洽时奏事赴京师，窃知盈珍表中语。文洽私怀怒，遂晨夜兼道追务盈，至长乐驿，及之。与同舍宿。中夜杀务盈，沉盈珍表于厕中，乃自杀。日旰，驿吏开门，见流血满地，旁得文洽二缄。一缄告盈珍罪，一缄表理南仲冤，且陈谢杀务盈。德宗闻其事，颇骇动。南仲虑衅深，遂入朝。初至，上曰：「盈珍扰卿甚也。」南仲曰：「盈珍不扰臣，自隳陛下法耳。如盈珍辈所在，虽羊、杜复生，抚百姓，御三军，必不成恺悌父母之政，师律善阵之制矣。」德宗默然久之。《谭宾录》（《广记》一七六、二三九引）。《国史补》中。《金銮密记》（陶本《说郛》四九）。</li>
</ol>
</div>
<div id="张茂昭" class="section level2">
<h2>
<span class="header-section-number">68.89</span> 张茂昭<a class="anchor" aria-label="anchor" href="#%E5%BC%A0%E8%8C%82%E6%98%AD"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十七-张茂昭-1"></span>
唐张茂昭为节镇，频吃人肉。及除统军，到京，班中有人问曰：「闻尚书在镇好人肉，虚实？」昭笑曰：「人肉腥而且，争堪吃！」《卢氏杂说》（《广记》二六一）。</li>
</ol>
</div>
<div id="刘-澭" class="section level2">
<h2>
<span class="header-section-number">68.90</span> 刘　澭<a class="anchor" aria-label="anchor" href="#%E5%88%98-%E6%BE%AD"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十七-刘澭-1"></span>
刘澭拔涿州兵数千归朝，法令齐整，鸡犬无遗。受行秦州刺史，理普润，军中不置更漏，不设音乐，士卒疾者策杖问之，死者哭之，时人疑其奸雄。后拜节度而卒。《国史补》中。</li>
</ol>
</div>
<div id="马-勋" class="section level2">
<h2>
<span class="header-section-number">68.91</span> 马　勋<a class="anchor" aria-label="anchor" href="#%E9%A9%AC-%E5%8B%8B"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十七-马勋-1"></span>
唐德宗欲幸梁洋，严振遣兵五千至盩厔以俟南幸，其将张用诚阴谋叛背，输款于李怀光，朝廷忧之。会梁州将马勋至，上临轩与之谋。勋曰：「臣请计日至山南，取节度符召之，即不受召，臣当斩其首以复命。」上喜曰：「几日当至？」勋尅日时而奏，上勉劳而遣之。勋既得振符，乃与壮士五十人偕行出骆谷。用诚以为未知其叛，以数百骑迓勋。勋与俱之传舍，用诚左右森然，勋曰：「天寒且休。」军士左右皆退。勋乃令人多焚其草以诱之，军士争附火。勋乃令人从容，出怀中符示之曰：「大夫召君。」用诚惶骇起走，壮士自背束其手而擒之。不虞用诚之子居后，引刀斫勋，勋左右遽承其臂，刀不甚下，微伤勋首。遂格杀其子，而仆用诚于地，令壮士跨其腹，以刃拟其喉曰：「声则死之。」勋驰就其军，营士已被甲执兵，勋大言曰：「汝等父母妻孥皆在梁州，弃之从人反逆，将欲灭汝族耶？大夫使我取张用诚，不问汝辈，乃何为乎？」众詟伏。于是缚用诚，遣送洋州，振杖杀之，拔其二使总其众。勋以药自封其首，来复命，愆约半日。《谭宾录》（《广记》一九二）。　案：严振，当作「严震」。</li>
</ol>
</div>
<div id="伊慎-李长荣" class="section level2">
<h2>
<span class="header-section-number">68.92</span> 伊慎　李长荣<a class="anchor" aria-label="anchor" href="#%E4%BC%8A%E6%85%8E-%E6%9D%8E%E9%95%BF%E8%8D%A3"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十七-伊慎-1"></span> <span id="唐轶十七-李长荣-1"></span>
伊慎每求甲族以嫁子，李长荣则求时名以嫁子，皆自署为判官，奏曰：「臣不敢学交质罔上。」德宗从之。《国史补》上。《葆化录》（陶本《说郛》三二）。《唐语林》一。</li>
</ol>
</div>
<div id="裴-肃" class="section level2">
<h2>
<span class="header-section-number">68.93</span> 裴　肃<a class="anchor" aria-label="anchor" href="#%E8%A3%B4-%E8%82%83"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-裴肃-1"></span>
裴肃在越多斋，此外惟嗜兔，日再食。《南部新书》戊。</p></li>
<li><p><span id="唐轶十七-裴肃-2"></span>
见裴休<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%94%90%E8%BD%B6%E4%BA%8C%E5%8D%81%E5%9B%9B-%E8%A3%B4%E4%BC%91-8">8</a>。</p></li>
</ol>
</div>
<div id="李惠登" class="section level2">
<h2>
<span class="header-section-number">68.94</span> 李惠登<a class="anchor" aria-label="anchor" href="#%E6%9D%8E%E6%83%A0%E7%99%BB"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十七-李惠登-1"></span>
李惠登自军校授随州刺史，自言：「吾二名，唯识惠字，不识登字。」为理清俭，不求人知。兵革之后，阖境大化，近代循吏，无如惠登者。《国史补》中。《唐语林》二。</li>
</ol>
</div>
<div id="李-舟" class="section level2">
<h2>
<span class="header-section-number">68.95</span> 李　舟<a class="anchor" aria-label="anchor" href="#%E6%9D%8E-%E8%88%9F"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十七-李舟-1"></span>
陇西李舟与齐相国映友善，映为将相，舟为布衣，而舟致书于映，以交不以贵也。《唐摭言》四。又《广记》二三五引。</p></li>
<li><p><span id="唐轶十七-李舟-2"></span>
李舟为虔州刺史，与妹书曰：「释迦生中国，设教如周孔；周孔生西方，设教如释迦。天堂无则已，有则君子生；地狱无则已，有则小人入。」闻者以为知言。《国史补》上。又《广记》一〇一引。　案：李舟，原作李丹，据《新唐书》七二上及《广记》改。</p></li>
<li><p><span id="唐轶十七-李舟-3"></span>
见李謩<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html#%E5%94%90%E8%BD%B6%E5%8D%81%E4%BA%8C-%E6%9D%8E%E8%AC%A9-5">5</a>。</p></li>
</ol>
</div>
<div id="李-丹" class="section level2">
<h2>
<span class="header-section-number">68.96</span> 李　丹<a class="anchor" aria-label="anchor" href="#%E6%9D%8E-%E4%B8%B9"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十七-李丹-1"></span>
郎中李丹典濠州，萧复处士寄家楚州白田，闻丹之义，来谒之。且无佣保棹小舟，唯领一丱岁女僮。时方寒，衣复单弊，女僮尤甚。坐于客次，女僮门外求火燎手，且持其靴去。客吏忽云：「郎中屈处士。」复即芒𪨗而入。丹揖之坐，略话平素。复忽悟足礼之阙，矍然，乃启丹曰：「某为饥冻所迫，高堂慈母处分，令入关投亲知。无奴仆，有一小女僮，便令将随参谒。朝至此，僮𫘤恐惧公衙，失所在。客吏已通，取靴不得，去就疏脱，唯惶悚而已。」丹曰：「靴与履皆一时之礼。古者解袜登席，即徒跣以为礼。靴，胡服也，始自赵武灵王，又有何典据！此不足介君子怀，但请述所求意。」遂留从容，复颐旨趋。乃云：「足下相才，他日必领重事。」于是遣使于白田，馈遗复母甚厚。又饯复以匹马束帛。复后竟为相。《干子》（《广记》一七〇）。　案：此文所叙萧复身世与正史不合。</li>
</ol>
</div>
<div id="罗-向" class="section level2">
<h2>
<span class="header-section-number">68.97</span> 罗　向<a class="anchor" aria-label="anchor" href="#%E7%BD%97-%E5%90%91"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十七-罗向-1"></span>
罗使君向本庐州人，不事巨产，而慕大名，以至困穷，竟无退倦。常投福泉寺僧房寄足，每旦随僧一食，学业而已。历二十年闲，持节归郡。洎入境专游福泉寺，驻旌戟信宿，书其壁曰：「二十年前此布衣，鹿鸣西上虎符归。行时宾从过前事，到处杉松长旧围。野老共遮官路拜，沙鸥遥避隼旟飞。春风一宿琉璃殿，唯有泉声惬素机。」《鉴诫录》八。又《诗话总龟》前集一七引。　案：罗向，《新唐书》一九七作「罗珦」。</li>
</ol>
</div>
<div id="阎-采" class="section level2">
<h2>
<span class="header-section-number">68.98</span> 阎　采<a class="anchor" aria-label="anchor" href="#%E9%98%8E-%E9%87%87"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十七-阎采-1"></span>
阎采为吉州刺史，表请入道，赐名遗荣，隶桃源观，朝端盛赋诗以赠之。戎昱诗云：「庐陵太守近隳官，月帔初朝五帝坛。」《国史补》中。《唐会要》五〇。</li>
</ol>
</div>
<div id="庾-倬" class="section level2">
<h2>
<span class="header-section-number">68.99</span> 庾　倬<a class="anchor" aria-label="anchor" href="#%E5%BA%BE-%E5%80%AC"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十七-庾倬-1"></span>
新野庾倬，贞元初，为河南府兵曹，有寡姊在家。时洛中物价翔贵，难致口腹，庾常于公堂辍己馔以饷其姊。始言所爱小男，以饷之。同官初甚鄙笑，后知之，咸嘉叹。倬生简休。《因话录》三。</li>
</ol>
</div>
<div id="张-造" class="section level2">
<h2>
<span class="header-section-number">68.100</span> 张　造<a class="anchor" aria-label="anchor" href="#%E5%BC%A0-%E9%80%A0"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十七-张造-1"></span>
贞元中，度支欲斫取两京道中槐树造车，更栽小树。先符牒渭南县尉张造。造批其牒曰：「近奉文牒，令伐官槐。若欲造车，岂无良木？恭惟此树，其来久远。东西列植，南北成行。辉映秦中，光临关外。不惟用资行者，抑亦曾荫学徒。拔本塞源，虽有一时之利；深根固蒂，须存百代之规。况神尧入关，先驻此树；元宗幸岳，见立丰碑。山川宛然，原野未改。且邵伯所憩，尚自保全；先皇旧游，宁宜翦伐？思人爱树，《诗》有薄言；运斧操斤，情所未忍。」付司具状牒上度支使，仍具奏闻，遂罢。造寻入台。《国史补》上。又《广记》四九六引。</li>
</ol>
</div>
</div>
  <div class="chapter-nav">
<div class="prev"><a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html"><span class="header-section-number">67</span> 唐人轶事汇编卷十六</a></div>
<div class="next"><a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html"><span class="header-section-number">69</span> 唐人轶事汇编卷十八</a></div>
</div></main><div class="col-md-3 col-lg-2 d-none d-md-block sidebar sidebar-chapter">
    <nav id="toc" data-toggle="toc" aria-label="On this page"><h2>On this page</h2>
      <ul class="nav navbar-nav">
<li><a class="nav-link" href="#%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83"><span class="header-section-number">68</span> 唐人轶事汇编卷十七</a></li>
<li><a class="nav-link" href="#%E5%B4%94%E7%A5%90%E7%94%AB"><span class="header-section-number">68.1</span> 崔祐甫</a></li>
<li><a class="nav-link" href="#%E6%9D%A8-%E7%82%8E"><span class="header-section-number">68.2</span> 杨　炎</a></li>
<li><a class="nav-link" href="#%E5%BC%A0-%E9%95%92"><span class="header-section-number">68.3</span> 张　镒</a></li>
<li><a class="nav-link" href="#%E5%8D%A2-%E6%9D%9E"><span class="header-section-number">68.4</span> 卢　杞</a></li>
<li><a class="nav-link" href="#%E5%85%B3-%E6%92%AD"><span class="header-section-number">68.5</span> 关　播</a></li>
<li><a class="nav-link" href="#%E5%A7%9C%E5%85%AC%E8%BE%85"><span class="header-section-number">68.6</span> 姜公辅</a></li>
<li><a class="nav-link" href="#%E5%BC%A0%E5%BB%B6%E8%B5%8F"><span class="header-section-number">68.7</span> 张延赏</a></li>
<li><a class="nav-link" href="#%E5%B4%94-%E9%80%A0"><span class="header-section-number">68.8</span> 崔　造</a></li>
<li><a class="nav-link" href="#%E9%BD%90-%E6%98%A0"><span class="header-section-number">68.9</span> 齐　映</a></li>
<li><a class="nav-link" href="#%E6%9F%B3-%E6%B5%91"><span class="header-section-number">68.10</span> 柳　浑</a></li>
<li><a class="nav-link" href="#%E8%91%A3-%E6%99%8B"><span class="header-section-number">68.11</span> 董　晋</a></li>
<li><a class="nav-link" href="#%E9%99%86-%E8%B4%BD"><span class="header-section-number">68.12</span> 陆　贽</a></li>
<li><a class="nav-link" href="#%E7%AA%A6-%E5%8F%82"><span class="header-section-number">68.13</span> 窦　参</a></li>
<li><a class="nav-link" href="#%E7%AA%A6-%E7%94%B3"><span class="header-section-number">68.14</span> 窦　申</a></li>
<li><a class="nav-link" href="#%E8%B5%B5-%E6%86%AC"><span class="header-section-number">68.15</span> 赵　憬</a></li>
<li><a class="nav-link" href="#%E5%8D%A2-%E8%BF%88"><span class="header-section-number">68.16</span> 卢　迈</a></li>
<li><a class="nav-link" href="#%E5%B4%94-%E6%8D%9F"><span class="header-section-number">68.17</span> 崔　损</a></li>
<li><a class="nav-link" href="#%E8%B5%B5%E5%AE%97%E5%84%92"><span class="header-section-number">68.18</span> 赵宗儒</a></li>
<li><a class="nav-link" href="#%E8%B4%BE-%E8%80%BD"><span class="header-section-number">68.19</span> 贾　耽</a></li>
<li><a class="nav-link" href="#%E6%9D%9C-%E4%BD%91"><span class="header-section-number">68.20</span> 杜　佑</a></li>
<li><a class="nav-link" href="#%E9%83%91%E7%8F%A3%E7%91%9C"><span class="header-section-number">68.21</span> 郑珣瑜</a></li>
<li><a class="nav-link" href="#%E9%AB%98-%E9%83%A2"><span class="header-section-number">68.22</span> 高　郢</a></li>
<li><a class="nav-link" href="#%E6%9D%8E-%E6%99%9F"><span class="header-section-number">68.23</span> 李　晟</a></li>
<li><a class="nav-link" href="#%E9%A9%AC-%E7%87%A7"><span class="header-section-number">68.24</span> 马　燧</a></li>
<li><a class="nav-link" href="#%E9%A9%AC-%E7%95%85"><span class="header-section-number">68.25</span> 马　畅</a></li>
<li><a class="nav-link" href="#%E6%B5%91-%E7%91%8A"><span class="header-section-number">68.26</span> 浑　瑊</a></li>
<li><a class="nav-link" href="#%E7%AA%A6%E6%96%87%E5%9C%BA"><span class="header-section-number">68.27</span> 窦文场</a></li>
<li><a class="nav-link" href="#%E9%9C%8D%E4%BB%99%E9%B8%A3"><span class="header-section-number">68.28</span> 霍仙鸣</a></li>
<li><a class="nav-link" href="#%E8%A3%B4%E5%BB%B6%E9%BE%84"><span class="header-section-number">68.29</span> 裴延龄</a></li>
<li><a class="nav-link" href="#%E9%9F%A6%E6%B8%A0%E7%89%9F"><span class="header-section-number">68.30</span> 韦渠牟</a></li>
<li><a class="nav-link" href="#%E6%9D%8E%E9%BD%90%E8%BF%90"><span class="header-section-number">68.31</span> 李齐运</a></li>
<li><a class="nav-link" href="#%E8%96%9B-%E9%82%95"><span class="header-section-number">68.32</span> 薛　邕</a></li>
<li><a class="nav-link" href="#%E5%8C%85-%E4%BD%B6"><span class="header-section-number">68.33</span> 包　佶</a></li>
<li><a class="nav-link" href="#%E6%9D%8E-%E5%B7%BD-1"><span class="header-section-number">68.34</span> 李　巽</a></li>
<li><a class="nav-link" href="#%E4%BA%8E-%E9%82%B5"><span class="header-section-number">68.35</span> 于　邵</a></li>
<li><a class="nav-link" href="#%E5%B4%94%E5%85%83%E7%BF%B0"><span class="header-section-number">68.36</span> 崔元翰</a></li>
<li><a class="nav-link" href="#%E5%90%95-%E6%B8%AD"><span class="header-section-number">68.37</span> 吕　渭</a></li>
<li><a class="nav-link" href="#%E5%88%98%E5%A4%AA%E7%9C%9F"><span class="header-section-number">68.38</span> 刘太真</a></li>
<li><a class="nav-link" href="#%E6%9D%8E-%E7%BA%BE"><span class="header-section-number">68.39</span> 李　纾</a></li>
<li><a class="nav-link" href="#%E9%9F%A6-%E4%BC%A6"><span class="header-section-number">68.40</span> 韦　伦</a></li>
<li><a class="nav-link" href="#%E9%9F%A6%E5%A4%8F%E5%8D%BF"><span class="header-section-number">68.41</span> 韦夏卿</a></li>
<li><a class="nav-link" href="#%E8%96%9B%E4%B9%8B%E8%88%86"><span class="header-section-number">68.42</span> 薛之舆</a></li>
<li><a class="nav-link" href="#%E8%B4%BE%E9%9A%90%E6%9E%97"><span class="header-section-number">68.43</span> 贾隐林</a></li>
<li><a class="nav-link" href="#%E5%B4%94-%E6%9E%A2"><span class="header-section-number">68.44</span> 崔　枢</a></li>
<li><a class="nav-link" href="#%E9%98%B3-%E5%9F%8E"><span class="header-section-number">68.45</span> 阳　城</a></li>
<li><a class="nav-link" href="#%E8%90%A7-%E6%98%95"><span class="header-section-number">68.46</span> 萧　昕</a></li>
<li><a class="nav-link" href="#%E6%9D%A8-%E5%87%AD"><span class="header-section-number">68.47</span> 杨　凭</a></li>
<li><a class="nav-link" href="#%E7%A9%86-%E5%AE%81"><span class="header-section-number">68.48</span> 穆　宁</a></li>
<li><a class="nav-link" href="#%E7%A9%86%E8%B5%9E-%E7%A9%86%E8%B4%A8-%E7%A9%86%E5%91%98-%E7%A9%86%E8%B5%8F"><span class="header-section-number">68.49</span> 穆赞　穆质　穆员　穆赏</a></li>
<li><a class="nav-link" href="#%E7%AA%A6-%E5%B8%B8"><span class="header-section-number">68.50</span> 窦　常</a></li>
<li><a class="nav-link" href="#%E7%AA%A6-%E7%BE%A4"><span class="header-section-number">68.51</span> 窦　群</a></li>
<li><a class="nav-link" href="#%E5%BC%A0-%E8%92%99"><span class="header-section-number">68.52</span> 张　蒙</a></li>
<li><a class="nav-link" href="#%E4%BB%A4%E7%8B%90%E5%B3%98"><span class="header-section-number">68.53</span> 令狐峘</a></li>
<li><a class="nav-link" href="#%E7%94%B0-%E6%95%A6"><span class="header-section-number">68.54</span> 田　敦</a></li>
<li><a class="nav-link" href="#%E5%BC%A0-%E8%8D%90"><span class="header-section-number">68.55</span> 张　荐</a></li>
<li><a class="nav-link" href="#%E5%A5%9A-%E9%99%9F"><span class="header-section-number">68.56</span> 奚　陟</a></li>
<li><a class="nav-link" href="#%E7%86%8A%E6%89%A7%E6%98%93"><span class="header-section-number">68.57</span> 熊执易</a></li>
<li><a class="nav-link" href="#%E8%90%A7-%E5%AD%98"><span class="header-section-number">68.58</span> 萧　存</a></li>
<li><a class="nav-link" href="#%E6%9D%8E%E7%9B%B4%E6%96%B9"><span class="header-section-number">68.59</span> 李直方</a></li>
<li><a class="nav-link" href="#%E9%AA%86-%E6%B5%9A"><span class="header-section-number">68.60</span> 骆　浚</a></li>
<li><a class="nav-link" href="#%E9%99%88-%E8%B0%8F"><span class="header-section-number">68.61</span> 陈　谏</a></li>
<li><a class="nav-link" href="#%E5%8F%B2-%E7%89%9F"><span class="header-section-number">68.62</span> 史　牟</a></li>
<li><a class="nav-link" href="#%E6%BD%98%E7%82%8E-%E6%BD%98%E5%AD%9F%E9%98%B3"><span class="header-section-number">68.63</span> 潘炎　潘孟阳</a></li>
<li><a class="nav-link" href="#%E6%9D%8E-%E6%B1%B6"><span class="header-section-number">68.64</span> 李　汶</a></li>
<li><a class="nav-link" href="#%E5%BE%90%E5%BC%98%E6%AF%85"><span class="header-section-number">68.65</span> 徐弘毅</a></li>
<li><a class="nav-link" href="#%E5%90%B4%E9%80%9A%E5%BE%AE-%E5%90%B4%E9%80%9A%E7%8E%84"><span class="header-section-number">68.66</span> 吴通微　吴通玄</a></li>
<li><a class="nav-link" href="#%E6%9F%B3-%E7%99%BB"><span class="header-section-number">68.67</span> 柳　登</a></li>
<li><a class="nav-link" href="#%E6%9F%B3-%E5%86%95"><span class="header-section-number">68.68</span> 柳　冕</a></li>
<li><a class="nav-link" href="#%E5%BD%92-%E7%99%BB"><span class="header-section-number">68.69</span> 归　登</a></li>
<li><a class="nav-link" href="#%E5%A7%9A-%E5%86%B5"><span class="header-section-number">68.70</span> 姚　况</a></li>
<li><a class="nav-link" href="#%E5%BC%A0%E4%B8%87%E7%A6%8F"><span class="header-section-number">68.71</span> 张万福</a></li>
<li><a class="nav-link" href="#%E9%9F%A9-%E6%BB%89"><span class="header-section-number">68.72</span> 韩　滉</a></li>
<li><a class="nav-link" href="#%E9%9F%A9-%E7%9A%8B"><span class="header-section-number">68.73</span> 韩　皋</a></li>
<li><a class="nav-link" href="#%E9%9F%A6-%E8%81%BF"><span class="header-section-number">68.74</span> 韦　聿</a></li>
<li><a class="nav-link" href="#%E9%9F%A6-%E7%9A%8B"><span class="header-section-number">68.75</span> 韦　皋</a></li>
<li><a class="nav-link" href="#%E5%BC%A0%E5%BB%BA%E5%B0%81"><span class="header-section-number">68.76</span> 张建封</a></li>
<li><a class="nav-link" href="#%E7%8E%8B-%E9%94%B7"><span class="header-section-number">68.77</span> 王　锷</a></li>
<li><a class="nav-link" href="#%E5%88%98%E7%8E%84%E4%BD%90"><span class="header-section-number">68.78</span> 刘玄佐</a></li>
<li><a class="nav-link" href="#%E4%B8%A5-%E9%9C%87"><span class="header-section-number">68.79</span> 严　震</a></li>
<li><a class="nav-link" href="#%E6%9D%9C-%E4%BA%9A"><span class="header-section-number">68.80</span> 杜　亚</a></li>
<li><a class="nav-link" href="#%E6%9D%8E%E6%98%8C%E5%B7%99"><span class="header-section-number">68.81</span> 李昌巙</a></li>
<li><a class="nav-link" href="#%E4%BA%8E-%E9%A0%94"><span class="header-section-number">68.82</span> 于　頔</a></li>
<li><a class="nav-link" href="#%E9%83%91-%E5%85%83"><span class="header-section-number">68.83</span> 郑　元</a></li>
<li><a class="nav-link" href="#%E6%9D%8E%E6%99%AF%E7%95%A5"><span class="header-section-number">68.84</span> 李景略</a></li>
<li><a class="nav-link" href="#%E4%BB%BB%E8%BF%AA%E7%AE%80"><span class="header-section-number">68.85</span> 任迪简</a></li>
<li><a class="nav-link" href="#%E5%8D%A2-%E7%BE%A4"><span class="header-section-number">68.86</span> 卢　群</a></li>
<li><a class="nav-link" href="#%E9%99%86%E9%95%BF%E6%BA%90"><span class="header-section-number">68.87</span> 陆长源</a></li>
<li><a class="nav-link" href="#%E5%A7%9A%E5%8D%97%E4%BB%B2-%E6%9B%B9%E6%96%87%E6%B4%BD"><span class="header-section-number">68.88</span> 姚南仲　曹文洽</a></li>
<li><a class="nav-link" href="#%E5%BC%A0%E8%8C%82%E6%98%AD"><span class="header-section-number">68.89</span> 张茂昭</a></li>
<li><a class="nav-link" href="#%E5%88%98-%E6%BE%AD"><span class="header-section-number">68.90</span> 刘　澭</a></li>
<li><a class="nav-link" href="#%E9%A9%AC-%E5%8B%8B"><span class="header-section-number">68.91</span> 马　勋</a></li>
<li><a class="nav-link" href="#%E4%BC%8A%E6%85%8E-%E6%9D%8E%E9%95%BF%E8%8D%A3"><span class="header-section-number">68.92</span> 伊慎　李长荣</a></li>
<li><a class="nav-link" href="#%E8%A3%B4-%E8%82%83"><span class="header-section-number">68.93</span> 裴　肃</a></li>
<li><a class="nav-link" href="#%E6%9D%8E%E6%83%A0%E7%99%BB"><span class="header-section-number">68.94</span> 李惠登</a></li>
<li><a class="nav-link" href="#%E6%9D%8E-%E8%88%9F"><span class="header-section-number">68.95</span> 李　舟</a></li>
<li><a class="nav-link" href="#%E6%9D%8E-%E4%B8%B9"><span class="header-section-number">68.96</span> 李　丹</a></li>
<li><a class="nav-link" href="#%E7%BD%97-%E5%90%91"><span class="header-section-number">68.97</span> 罗　向</a></li>
<li><a class="nav-link" href="#%E9%98%8E-%E9%87%87"><span class="header-section-number">68.98</span> 阎　采</a></li>
<li><a class="nav-link" href="#%E5%BA%BE-%E5%80%AC"><span class="header-section-number">68.99</span> 庾　倬</a></li>
<li><a class="nav-link" href="#%E5%BC%A0-%E9%80%A0"><span class="header-section-number">68.100</span> 张　造</a></li>
</ul>

      <div class="book-extra">
        <ul class="list-unstyled">
          
        </ul>
</div>
    </nav>
</div>

</div>
</div> <!-- .container -->

<footer class="bg-primary text-light mt-5"><div class="container"><div class="row">

  <div class="col-12 col-md-6 mt-3">
    <p>"<strong>历史上的一些人</strong>" was written by 林峰. It was last built on 2022-06-02.</p>
  </div>

  <div class="col-12 col-md-6 mt-3">
    <p>This book was built by the <a class="text-light" href="https://bookdown.org">bookdown</a> R package.</p>
  </div>

</div></div>
</footer>
</body>
</html>
