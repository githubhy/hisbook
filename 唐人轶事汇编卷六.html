<!DOCTYPE html>
<html lang="en">
<head>
<meta http-equiv="Content-Type" content="text/html; charset=UTF-8">
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>57 唐人轶事汇编卷六 | 历史上的一些人</title>
<meta name="author" content="林峰">
<meta name="description" content="57.1 长孙无忌  赵公宴朝贵，酒酣乐阕，顾群公曰：「无忌不才，幸遇休明之运，因缘宠私，致位上公，人臣之贵，可谓极矣。公视无忌富贵何与越公？」或对为不如，或谓过之。曰：「自揣诚不羡越公，所不及越公一而已。越公之贵也老，而无忌之贵也少。」《隋唐嘉话》上。《唐语林》四。...">
<meta name="generator" content="bookdown 0.26 with bs4_book()">
<meta property="og:title" content="57 唐人轶事汇编卷六 | 历史上的一些人">
<meta property="og:type" content="book">
<meta property="og:image" content="/images/cover_sheep_thinker.jpeg">
<meta property="og:description" content="57.1 长孙无忌  赵公宴朝贵，酒酣乐阕，顾群公曰：「无忌不才，幸遇休明之运，因缘宠私，致位上公，人臣之贵，可谓极矣。公视无忌富贵何与越公？」或对为不如，或谓过之。曰：「自揣诚不羡越公，所不及越公一而已。越公之贵也老，而无忌之贵也少。」《隋唐嘉话》上。《唐语林》四。...">
<meta name="twitter:card" content="summary">
<meta name="twitter:title" content="57 唐人轶事汇编卷六 | 历史上的一些人">
<meta name="twitter:description" content="57.1 长孙无忌  赵公宴朝贵，酒酣乐阕，顾群公曰：「无忌不才，幸遇休明之运，因缘宠私，致位上公，人臣之贵，可谓极矣。公视无忌富贵何与越公？」或对为不如，或谓过之。曰：「自揣诚不羡越公，所不及越公一而已。越公之贵也老，而无忌之贵也少。」《隋唐嘉话》上。《唐语林》四。...">
<meta name="twitter:image" content="/images/cover_sheep_thinker.jpeg">
<!-- JS --><script src="https://cdnjs.cloudflare.com/ajax/libs/clipboard.js/2.0.6/clipboard.min.js" integrity="sha256-inc5kl9MA1hkeYUt+EC3BhlIgyp/2jDIyBLS6k3UxPI=" crossorigin="anonymous"></script><script src="https://cdnjs.cloudflare.com/ajax/libs/fuse.js/6.4.6/fuse.js" integrity="sha512-zv6Ywkjyktsohkbp9bb45V6tEMoWhzFzXis+LrMehmJZZSys19Yxf1dopHx7WzIKxr5tK2dVcYmaCk2uqdjF4A==" crossorigin="anonymous"></script><script src="https://kit.fontawesome.com/6ecbd6c532.js" crossorigin="anonymous"></script><script src="libs/jquery-3.6.0/jquery-3.6.0.min.js"></script><meta name="viewport" content="width=device-width, initial-scale=1, shrink-to-fit=no">
<link href="libs/bootstrap-4.6.0/bootstrap.min.css" rel="stylesheet">
<script src="libs/bootstrap-4.6.0/bootstrap.bundle.min.js"></script><script src="libs/bs3compat-0.3.1/transition.js"></script><script src="libs/bs3compat-0.3.1/tabs.js"></script><script src="libs/bs3compat-0.3.1/bs3compat.js"></script><link href="libs/bs4_book-1.0.0/bs4_book.css" rel="stylesheet">
<script src="libs/bs4_book-1.0.0/bs4_book.js"></script><script src="libs/accessible-code-block-0.0.1/empty-anchor.js"></script><script src="libs/htmlwidgets-1.5.4/htmlwidgets.js"></script><script src="libs/viz-1.8.2/viz.js"></script><link href="libs/DiagrammeR-styles-0.2/styles.css" rel="stylesheet">
<script src="libs/grViz-binding-1.0.9/grViz.js"></script><script src="https://cdnjs.cloudflare.com/ajax/libs/autocomplete.js/0.38.0/autocomplete.jquery.min.js" integrity="sha512-GU9ayf+66Xx2TmpxqJpliWbT5PiGYxpaG8rfnBEk1LL8l1KGkRShhngwdXK1UgqhAzWpZHSiYPc09/NwDQIGyg==" crossorigin="anonymous"></script><script src="https://cdnjs.cloudflare.com/ajax/libs/mark.js/8.11.1/mark.min.js" integrity="sha512-5CYOlHXGh6QpOFA/TeTylKLWfB3ftPsde7AnmhuitiTX4K5SqCLBeKro6sPS8ilsz1Q4NRx3v8Ko2IBiszzdww==" crossorigin="anonymous"></script><!-- CSS --><style type="text/css">
    
    div.hanging-indent{margin-left: 1.5em; text-indent: -1.5em;}
  </style>
</head>
<body data-spy="scroll" data-target="#toc">

<div class="container-fluid">
<div class="row">
  <header class="col-sm-12 col-lg-3 sidebar sidebar-book"><a class="sr-only sr-only-focusable" href="#content">Skip to main content</a>

    <div class="d-flex align-items-start justify-content-between">
      <h1>
        <a href="index.html" title="">历史上的一些人</a>
      </h1>
      <button class="btn btn-outline-primary d-lg-none ml-2 mt-1" type="button" data-toggle="collapse" data-target="#main-nav" aria-expanded="true" aria-controls="main-nav"><i class="fas fa-bars"></i><span class="sr-only">Show table of contents</span></button>
    </div>

    <div id="main-nav" class="collapse-lg">
      <form role="search">
        <input id="search" class="form-control" type="search" placeholder="Search" aria-label="Search">
</form>

      <nav aria-label="Table of contents"><h2>Table of contents</h2>
        <ul class="book-toc list-unstyled">
<li><a class="" href="index.html"></a></li>
<li><a class="" href="%E6%9E%97%E5%B3%B0%E8%AF%84.html"><span class="header-section-number">1</span> 林峰评</a></li>
<li><a class="" href="%E4%B8%89%E5%9B%BD%E9%AD%8F%E5%B8%9D.html"><span class="header-section-number">2</span> 三国魏帝</a></li>
<li><a class="" href="%E4%B8%89%E5%9B%BD%E9%AD%8F%E5%AE%98%E5%91%98.html"><span class="header-section-number">3</span> 三国魏官员</a></li>
<li><a class="" href="%E4%B8%9C%E6%99%8B%E5%B8%9D.html"><span class="header-section-number">4</span> 东晋帝</a></li>
<li><a class="" href="%E5%94%90%E5%AE%98%E5%91%98.html"><span class="header-section-number">5</span> 唐官员</a></li>
<li><a class="" href="%E5%AE%8B%E5%B9%B4%E5%8F%B7.html"><span class="header-section-number">6</span> 宋年号</a></li>
<li><a class="" href="%E5%AE%8B%E7%9A%87%E5%B8%9D.html"><span class="header-section-number">7</span> 宋皇帝</a></li>
<li><a class="" href="%E5%AE%8B%E5%AE%98%E5%91%98.html"><span class="header-section-number">8</span> 宋官员</a></li>
<li><a class="" href="%E5%AE%8B%E5%A5%B3%E6%80%A7.html"><span class="header-section-number">9</span> 宋女性</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E9%9B%B6.html"><span class="header-section-number">10</span> 宋人轶事汇编卷零</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80-3.html"><span class="header-section-number">11</span> 宋人轶事汇编卷一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C-4.html"><span class="header-section-number">12</span> 宋人轶事汇编卷二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html"><span class="header-section-number">13</span> 宋人轶事汇编卷三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html"><span class="header-section-number">14</span> 宋人轶事汇编卷四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html"><span class="header-section-number">15</span> 宋人轶事汇编卷五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html"><span class="header-section-number">16</span> 宋人轶事汇编卷六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html"><span class="header-section-number">17</span> 宋人轶事汇编卷七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB.html"><span class="header-section-number">18</span> 宋人轶事汇编卷八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D-1.html"><span class="header-section-number">19</span> 宋人轶事汇编卷九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81-1.html"><span class="header-section-number">20</span> 宋人轶事汇编卷十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html"><span class="header-section-number">21</span> 宋人轶事汇编卷十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html"><span class="header-section-number">22</span> 宋人轶事汇编卷十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html"><span class="header-section-number">23</span> 宋人轶事汇编卷十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html"><span class="header-section-number">24</span> 宋人轶事汇编卷十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html"><span class="header-section-number">25</span> 宋人轶事汇编卷十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html"><span class="header-section-number">26</span> 宋人轶事汇编卷十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html"><span class="header-section-number">27</span> 宋人轶事汇编卷十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html"><span class="header-section-number">28</span> 宋人轶事汇编卷十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html"><span class="header-section-number">29</span> 宋人轶事汇编卷十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html"><span class="header-section-number">30</span> 宋人轶事汇编卷二十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html"><span class="header-section-number">31</span> 宋人轶事汇编卷二十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html"><span class="header-section-number">32</span> 宋人轶事汇编卷二十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html"><span class="header-section-number">33</span> 宋人轶事汇编卷二十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html"><span class="header-section-number">34</span> 宋人轶事汇编卷二十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html"><span class="header-section-number">35</span> 宋人轶事汇编卷二十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html"><span class="header-section-number">36</span> 宋人轶事汇编卷二十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html"><span class="header-section-number">37</span> 宋人轶事汇编卷二十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html"><span class="header-section-number">38</span> 宋人轶事汇编卷二十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html"><span class="header-section-number">39</span> 宋人轶事汇编卷二十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html"><span class="header-section-number">40</span> 宋人轶事汇编卷三十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html"><span class="header-section-number">41</span> 宋人轶事汇编卷三十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html"><span class="header-section-number">42</span> 宋人轶事汇编卷三十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html"><span class="header-section-number">43</span> 宋人轶事汇编卷三十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html"><span class="header-section-number">44</span> 宋人轶事汇编卷三十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html"><span class="header-section-number">45</span> 宋人轶事汇编卷三十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html"><span class="header-section-number">46</span> 宋人轶事汇编卷三十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html"><span class="header-section-number">47</span> 宋人轶事汇编卷三十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html"><span class="header-section-number">48</span> 宋人轶事汇编卷三十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html"><span class="header-section-number">49</span> 宋人轶事汇编卷三十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B%E5%8D%81.html"><span class="header-section-number">50</span> 宋人轶事汇编卷四十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E9%9B%B6.html"><span class="header-section-number">51</span> 唐人轶事汇编卷零</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html"><span class="header-section-number">52</span> 唐人轶事汇编卷一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html"><span class="header-section-number">53</span> 唐人轶事汇编卷二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html"><span class="header-section-number">54</span> 唐人轶事汇编卷三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html"><span class="header-section-number">55</span> 唐人轶事汇编卷四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html"><span class="header-section-number">56</span> 唐人轶事汇编卷五</a></li>
<li><a class="active" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html"><span class="header-section-number">57</span> 唐人轶事汇编卷六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html"><span class="header-section-number">58</span> 唐人轶事汇编卷七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB-1.html"><span class="header-section-number">59</span> 唐人轶事汇编卷八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D.html"><span class="header-section-number">60</span> 唐人轶事汇编卷九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81.html"><span class="header-section-number">61</span> 唐人轶事汇编卷十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html"><span class="header-section-number">62</span> 唐人轶事汇编卷十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html"><span class="header-section-number">63</span> 唐人轶事汇编卷十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html"><span class="header-section-number">64</span> 唐人轶事汇编卷十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html"><span class="header-section-number">65</span> 唐人轶事汇编卷十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html"><span class="header-section-number">66</span> 唐人轶事汇编卷十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html"><span class="header-section-number">67</span> 唐人轶事汇编卷十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html"><span class="header-section-number">68</span> 唐人轶事汇编卷十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html"><span class="header-section-number">69</span> 唐人轶事汇编卷十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html"><span class="header-section-number">70</span> 唐人轶事汇编卷十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html"><span class="header-section-number">71</span> 唐人轶事汇编卷二十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html"><span class="header-section-number">72</span> 唐人轶事汇编卷二十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html"><span class="header-section-number">73</span> 唐人轶事汇编卷二十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html"><span class="header-section-number">74</span> 唐人轶事汇编卷二十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html"><span class="header-section-number">75</span> 唐人轶事汇编卷二十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html"><span class="header-section-number">76</span> 唐人轶事汇编卷二十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html"><span class="header-section-number">77</span> 唐人轶事汇编卷二十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html"><span class="header-section-number">78</span> 唐人轶事汇编卷二十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html"><span class="header-section-number">79</span> 唐人轶事汇编卷二十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html"><span class="header-section-number">80</span> 唐人轶事汇编卷二十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html"><span class="header-section-number">81</span> 唐人轶事汇编卷三十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html"><span class="header-section-number">82</span> 唐人轶事汇编卷三十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html"><span class="header-section-number">83</span> 唐人轶事汇编卷三十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html"><span class="header-section-number">84</span> 唐人轶事汇编卷三十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html"><span class="header-section-number">85</span> 唐人轶事汇编卷三十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html"><span class="header-section-number">86</span> 唐人轶事汇编卷三十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html"><span class="header-section-number">87</span> 唐人轶事汇编卷三十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html"><span class="header-section-number">88</span> 唐人轶事汇编卷三十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html"><span class="header-section-number">89</span> 唐人轶事汇编卷三十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html"><span class="header-section-number">90</span> 唐人轶事汇编卷三十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B%E5%8D%81.html"><span class="header-section-number">91</span> 唐人轶事汇编卷四十</a></li>
<li class="book-part">附录</li>
<li><a class="" href="references.html">参考文献</a></li>
</ul>

        <div class="book-extra">
          
        </div>
      </nav>
</div>
  </header><main class="col-sm-12 col-md-9 col-lg-7" id="content"><div id="唐人轶事汇编卷六" class="section level1">
<h1>
<span class="header-section-number">57</span> 唐人轶事汇编卷六<a class="anchor" aria-label="anchor" href="#%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD"><i class="fas fa-link"></i></a>
</h1>
<div id="长孙无忌" class="section level2">
<h2>
<span class="header-section-number">57.1</span> 长孙无忌<a class="anchor" aria-label="anchor" href="#%E9%95%BF%E5%AD%99%E6%97%A0%E5%BF%8C"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶六-长孙无忌-1"></span>
赵公宴朝贵，酒酣乐阕，顾群公曰：「无忌不才，幸遇休明之运，因缘宠私，致位上公，人臣之贵，可谓极矣。公视无忌富贵何与越公？」或对为不如，或谓过之。曰：「自揣诚不羡越公，所不及越公一而已。越公之贵也老，而无忌之贵也少。」《隋唐嘉话》上。《唐语林》四。</p></li>
<li><p><span id="唐轶六-长孙无忌-2"></span>
吴王恪母曰杨妃，炀帝女也。恪善骑射，太宗尤爱之。承干既废，立高宗为太子，又欲立恪。长孙无忌谏曰：「晋王仁厚，守文之良主也。且举棋不定，前哲所戒，储位至重，岂宜数易！」太宗曰：「朕意亦如此，不能相违，阿舅后无悔也。」由是恪与无忌不协。高宗即位，房遗爱等谋反，敕无忌推之。遗爱希旨引恪，冀以获免。无忌既与恪有隙，因而毙恪。临刑，骂曰：「长孙无忌窃弄威权，搆害良善。若宗社有灵，当见其族灭。」不久，竟如其言。《大唐新语》一二。</p></li>
<li><p><span id="唐轶六-长孙无忌-3"></span>
见唐太宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E5%A4%AA%E5%AE%97-97">97</a>。</p></li>
<li><p><span id="唐轶六-长孙无忌-4"></span>
贞观十九年，雍州李树生芝英，赤盖紫光，色鲜丽。司徒长孙无忌与官方岳上表请禅，不许。《唐春秋》（《御览》七八三）。</p></li>
<li><p><span id="唐轶六-长孙无忌-5"></span>
唐赵公长孙无忌奏别敕长流，以为永例。后赵公犯事，敕长流岭南，至死不复回。此亦为法之弊。《朝野佥载》（《广记》一二一）。《南部新书》戊。</p></li>
<li><p><span id="唐轶六-长孙无忌-6"></span>
见许敬宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html#%E5%94%90%E8%BD%B6%E4%B8%83-%E8%AE%B8%E6%95%AC%E5%AE%97-6">6</a>。</p></li>
<li><p><span id="唐轶六-长孙无忌-7"></span>
见欧阳询<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html#%E5%94%90%E8%BD%B6%E4%BA%94-%E6%AC%A7%E9%98%B3%E8%AF%A2-4">4</a>。</p></li>
<li><p><span id="唐轶六-长孙无忌-8"></span>
赵公长孙无忌以乌羊毛为浑脱毡帽，天下慕之，其帽为「赵公浑脱」。后坐事长流岭南，浑脱之言，于是效焉。《朝野佥载》一。又《广记》一六三引。</p></li>
<li><p><span id="唐轶六-长孙无忌-9"></span>
唐太宗贞观初内宴，长孙无忌造《倾杯曲》。又《乐府杂录》云：宣宗善吹芦管，自制此曲。《侯鲭录》一。</p></li>
</ol>
</div>
<div id="高士廉" class="section level2">
<h2>
<span class="header-section-number">57.2</span> 高士廉<a class="anchor" aria-label="anchor" href="#%E9%AB%98%E5%A3%AB%E5%BB%89"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶六-高士廉-1"></span>
贞观四年，监察御史王凝使至益州。刺史高士廉勋戚自重，从众僚候之升仙亭，凝不为礼，呵却之，士廉甚耻恚。至五年，入为吏部尚书，会凝赴选，因出为苏湖令。《唐会要》六二。</p></li>
<li><p><span id="唐轶六-高士廉-2"></span>
唐高士廉选，其人齿高，有选人自云解嘲谑，士廉时着木履，令嘲之，应声云：「刺鼻何曾嚏，踏面不知瞋。高生两个齿，自谓得胜人。」士廉笑而引之。《朝野佥载》四。</p></li>
</ol>
</div>
<div id="尉迟敬德" class="section level2">
<h2>
<span class="header-section-number">57.3</span> 尉迟敬德<a class="anchor" aria-label="anchor" href="#%E5%B0%89%E8%BF%9F%E6%95%AC%E5%BE%B7"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶六-尉迟敬德-1"></span>
鄂公尉迟敬德，性骁果而尤善避槊。每单骑入敌，人刺之，终不能中，反夺其槊以刺敌。海陵王元吉闻之不信，乃令去槊刃以试之。敬德云：「饶王著刃，亦不畏伤。」元吉再三来刺，既不少中，而槊皆被夺去。元吉力敌十夫，由是大惭恨。太宗之御窦建德，谓尉迟公曰：「寡人持弓箭，公把长鎗相副，虽百万众亦无奈我何。」乃与敬德驰至敌营，叩其军门大呼曰：「我大唐秦王，能鬬者来，与汝决。」贼追骑甚众，而不敢逼。御建德之役，既陈未战，太宗望见一少年，骑骢马，铠甲鲜明，指谓尉迟公曰：「彼所乘马，真良马也。」言之未已，敬德请取之，帝曰：「轻敌者亡，脱以一马损公，非寡人愿。」敬德自料致之万全，及驰往，并擒少年而返，即王充兄子伪代王琬。宇文士及在隋，亦识是马，实内廐之良也。帝欲旌其能，并以赐之。《隋唐嘉话》上。《大唐传载》。</p></li>
<li><p><span id="唐轶六-尉迟敬德-2"></span>
尉迟敬德善夺槊，齐王元吉亦善用槊。高祖于显德殿前试之，谓敬德曰：「闻卿善夺槊，令元吉执槊去刃。」敬德曰：「虽加刃，亦不能害。」于是加刃。顷刻之际，敬德三夺之，元吉大慙。《独异志》 （《广记》四九三）。</p></li>
<li><p><span id="唐轶六-尉迟敬德-3"></span>
王充兄子琬使于窦建德军中，乘炀帝所御骏马，铠甲甚鲜。太宗曰：「彼所乘真良马也。」尉迟敬德请往取之。乃与三骑，直入贼军擒琬，引其马以归，贼众无敢当者。敬德常侍宴庆善宫，时有班在其上者，敬德怒曰：「汝有何功，合坐我上？」任城王道宗次其下，解喻之。敬德勃焉，拳殴道宗，目几至眇。《谭宾录》（《广记》一九一 ）。</p></li>
<li><p><span id="唐轶六-尉迟敬德-4"></span>
〔尉迟敬德〕尝因内宴，于御前殴宇文士及曰：「汝有何功，合居吾上！」太宗慰谕之，方止。《唐历》（《通鉴考异》一〇）。</p></li>
<li><p><span id="唐轶六-尉迟敬德-5"></span>
见唐太宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E5%A4%AA%E5%AE%97-66">66</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E5%A4%AA%E5%AE%97-17">17</a>。</p></li>
<li><p><span id="唐轶六-尉迟敬德-6"></span>
见唐太宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E5%A4%AA%E5%AE%97-66">66</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E5%A4%AA%E5%AE%97-17">17</a>。</p></li>
<li><p><span id="唐轶六-尉迟敬德-7"></span>
太宗谓尉迟公曰：「朕将嫁女与卿，称意否？ 」敬德谢曰：「臣妇虽鄙陋，亦不失夫妻情。臣每闻说古人语：『富不易妻，仁也。』臣窃慕之，愿停圣恩。」叩头固让。帝嘉之而止。《隋书嘉话》中。《唐语林》五。</p></li>
</ol>
</div>
<div id="侯君集" class="section level2">
<h2>
<span class="header-section-number">57.4</span> 侯君集<a class="anchor" aria-label="anchor" href="#%E4%BE%AF%E5%90%9B%E9%9B%86"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶六-侯君集-1"></span>
侯君集得幸于太宗，命李靖教其兵法。既而奏曰：「李靖将反。至隐微之际，辄不以示臣。」太宗以让靖，靖对曰：「此君集反耳。今中夏乂安，臣之所教，足以安制四夷矣。今君集求尽臣之术者，是将有异志焉。」时靖为左仆射，君集为兵部尚书，俱自朝还省。君集马过门数步而不觉，靖谓人曰：「君集意不在人，必将反矣。」至十七年四月，大理囚纥干承基告太子承干、汉王元昌与侯君集反。太宗大惊，亟命召之，以出期不鞠问，且将贳其死。群臣固争，遽请斩之，以明大法。谓之曰：「与公长诀矣！」遂歔欷下泣。君集亦自投于地。遂戮于四达之衢。君集谓监者曰：「君集岂反者乎？蹉跌至此！昔自藩邸早承羁絏，击灭二虏，颇有微功。为言于陛下，乞令一子以主禋祀。」太宗特原其妻并一子为庶人，流之岭南。《大唐新语》七。《隋唐嘉话》上。《唐语林》三。</p></li>
<li><p><span id="唐轶六-侯君集-2"></span>
侯君集与承干谋通逆，意不自安，忽梦二甲士录至一处，见一人高冠鼓髯，叱左右取君集威骨来。俄有数人操屠刀，开其脑上及右臂问，各取骨一片，状如鱼尾。因啽呓而觉，脑臂犹痛。自是心悸力耗，至不能引一钧弓。欲自首，不决而败。《酉阳杂俎》前集八。又《广记》二七九引。</p></li>
<li><p><span id="唐轶六-侯君集-3"></span>
见唐太宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E5%A4%AA%E5%AE%97-93">93</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E5%A4%AA%E5%AE%97-94">94</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E5%A4%AA%E5%AE%97-95">95</a>。</p></li>
<li><p><span id="唐轶六-侯君集-4"></span>
见唐太宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E5%A4%AA%E5%AE%97-93">93</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E5%A4%AA%E5%AE%97-94">94</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E5%A4%AA%E5%AE%97-95">95</a>。</p></li>
<li><p><span id="唐轶六-侯君集-5"></span>
见唐太宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E5%A4%AA%E5%AE%97-93">93</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E5%A4%AA%E5%AE%97-94">94</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E5%A4%AA%E5%AE%97-95">95</a>。</p></li>
<li><p><span id="唐轶六-侯君集-6"></span>
侯君集既诛，录其家，得二美人，容色绝代。太宗问其状，曰：「自尔已来，常食人乳而不饭。」《隋唐嘉话》上。《唐语林》五。</p></li>
<li><p><span id="唐轶六-侯君集-7"></span>
又君集之破高昌，得金簟二甚精，御府所无，亦隐而不献，至时并得焉。《隋唐嘉话》上。《唐语林》五。</p></li>
</ol>
</div>
<div id="程知节" class="section level2">
<h2>
<span class="header-section-number">57.5</span> 程知节<a class="anchor" aria-label="anchor" href="#%E7%A8%8B%E7%9F%A5%E8%8A%82"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶六-程知节-1"></span>
唐裴行俨与王充战，先驰赴敌，为流矢所中，坠于地。程知节救之，杀数人，充军披靡，知节乃抱行俨，重骑而还，为充骑所逐。刺槊洞过，知节廻身，捩折其槊，斩获者，与行俨皆免。《谭宾录》（《广记》一九一）。</li>
</ol>
</div>
<div id="虞世南" class="section level2">
<h2>
<span class="header-section-number">57.6</span> 虞世南<a class="anchor" aria-label="anchor" href="#%E8%99%9E%E4%B8%96%E5%8D%97"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶六-虞世南-1"></span>
颜师古《隋朝遗事》载：洛阳献合蒂迎辇花，炀帝令袁宝儿持之，号司花女。时诏世南草《征辽指挥德音敕》于帝侧，宝儿注视久之。帝曰：「昔传飞燕可掌上舞，今得宝儿，方昭前事，然多憨态。今注目于卿，卿才人，可便嘲之。」世南为绝句曰：「学画鵶黄半未成，垂肩亸袖太憨生。缘憨却得君王惜，长把花枝傍辇行。」《唐诗纪事》四。</p></li>
<li><p><span id="唐轶六-虞世南-2"></span>
虞世南初仕隋，历起居舍人。宇文化及杀逆之际，其兄世基时为内史侍郎，将被诛，世南抱持号泣，请以身代死，化及竟不纳。世南自此哀毁骨立者数载，时人称重焉。《贞观政要》五。参看许敬宗7。</p></li>
<li><p><span id="唐轶六-虞世南-3"></span>
太宗谓侍臣曰：「朕戏作艳诗。」虞世南便谏曰：「圣作虽工，体制非雅。上之所好，下必随之。此文一行，恐致风靡。而今而后，请不奉诏。」太宗曰：「卿恳诚如此，朕用嘉之。群臣皆若世南，天下何忧不理。」乃赐绢五十疋。先是，梁简文帝为太子，好作艳诗，境内化之，浸以成俗，谓之宫体。晚年改作，追之不及，乃令徐陵撰《玉台集》，以大其体。永兴之谏，颇因故事。《大唐新语》三。《唐会要》六五。</p></li>
<li><p><span id="唐轶六-虞世南-4"></span>
虞公之为秘书，于省后堂集群书中事可为文用者，号为《北堂书钞》。今此堂犹存，而《书钞》盛行于代。《隋唐嘉话》中。又《广记》一六四引作《国朝杂记》。《太平御览》六〇一引作《国朝传记》。《大唐新语》八。《唐语林》二。</p></li>
<li><p><span id="唐轶六-虞世南-5"></span>
太宗令虞监写《列女传》以装屏风，未及求本，乃暗书之，一字无失。《隋唐嘉话》中。《广记》一九七引作《国史异纂》。《唐语林》三。</p></li>
<li><p><span id="唐轶六-虞世南-6"></span>
太宗将致樱桃于酅公，称「奉」则以尊，言「赐」又以卑，乃问之虞监。曰：「昔梁帝遗齐巴陵王称『饷』。」遂从之。《隋唐嘉话》中。又《广记》四九三引作《国史纂异》。《唐语林》一。</p></li>
<li><p><span id="唐轶六-虞世南-7"></span>
太宗尝出行，有司请载副书以从，上曰：「不须。虞世南在，此行秘书也。」《隋唐嘉话》中。又《广记》一六四引作《国朝杂记》、一九七引作《国史异纂》。《太平御览》六一二引作《国朝传记》。《大唐新语》八。《唐语林》二。</p></li>
<li><p><span id="唐轶六-虞世南-8"></span>
太宗称虞监：博闻、德行、书翰、词藻、忠直，一人而已，兼是五善。《隋唐嘉话》中。又《广记》一六四引作《国朝杂记》。《太平御览》六一二引作《国朝传记》。《独异志》下。《南部新书》癸。《唐语林》三。</p></li>
<li><p><span id="唐轶六-虞世南-9"></span>
太宗闻虞监亡，哭之恸，曰：「石渠、东观之中，无复人矣！」《隋唐嘉话》中。又《广记》一六四引作《国朝杂记》。《唐语林》四。</p></li>
<li><p><span id="唐轶六-虞世南-10"></span>
见李守素<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html#%E5%94%90%E8%BD%B6%E5%85%AD-%E6%9D%8E%E5%AE%88%E7%B4%A0-1">1</a>。</p></li>
<li><p><span id="唐轶六-虞世南-11"></span>
虞监草行，本师于释智永。尝楼上学书，业成方下，其所弃笔头至盈瓮。《隋唐嘉话》中。《太平御览》六〇五引作《国朝传记》。</p></li>
<li><p><span id="唐轶六-虞世南-12"></span>
虞世南书冠当时，人谓其有羲之鬼。《字锦》（《云仙杂记》四）。</p></li>
<li><p><span id="唐轶六-虞世南-13"></span>
有人收得虞永兴与圆机书一纸，剪开，字字卖之。「矾乡」一字得麻一斗，「鹤口」 一字得铜砚一枚，「房村」一字得芋千头，随人好之之浅深。《字锦》（《云仙杂记》三）。</p></li>
<li><p><span id="唐轶六-虞世南-14"></span>
见褚遂良<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html#%E5%94%90%E8%BD%B6%E4%B8%83-%E8%A4%9A%E9%81%82%E8%89%AF-14">14</a>。</p></li>
<li><p><span id="唐轶六-虞世南-15"></span>
虞世南以犀如意爬痒，久之叹曰：「妨吾声律半工夫。」《缾余事》（《云仙杂记》三）。</p></li>
<li><p><span id="唐轶六-虞世南-16"></span>
虞伯施手帖论儒学，不使一日失业，恐子弟坠其家声，且戒之使其不息也。观《北堂书钞》，大见功力深至，非积学之久不能尽此。子纂虽识书学，而文业衰矣。故知虞氏九世文名，为儒林所叹，可以为难也。方隋时，伯施以文学推选任秘书郎，来护儿以武略任将帅。至唐，来氏有恒、济，反以文显；而虞氏子昶以下不能世其业，而为入仗宿衞。故陆元方戏曰：「来护儿儿把笔，虞世南男带刀。」故曰虽在父兄，不能移子弟，理固然也。《广川书跋》三。参看许敬宗11。</p></li>
</ol>
</div>
<div id="唐-俭" class="section level2">
<h2>
<span class="header-section-number">57.7</span> 唐　俭<a class="anchor" aria-label="anchor" href="#%E5%94%90-%E4%BF%AD"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶六-唐俭-1"></span>
见唐太宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E5%A4%AA%E5%AE%97-64">64</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E5%A4%AA%E5%AE%97-65">65</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E5%A4%AA%E5%AE%97-66">66</a>。</li>
<li>
<span id="唐轶六-唐俭-2"></span>
见唐太宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E5%A4%AA%E5%AE%97-64">64</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E5%A4%AA%E5%AE%97-65">65</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E5%A4%AA%E5%AE%97-66">66</a>。</li>
<li>
<span id="唐轶六-唐俭-3"></span>
见唐太宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E5%A4%AA%E5%AE%97-64">64</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E5%A4%AA%E5%AE%97-65">65</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E5%A4%AA%E5%AE%97-66">66</a>。</li>
</ol>
</div>
<div id="李-𪟝" class="section level2">
<h2>
<span class="header-section-number">57.8</span> 李　𪟝<a class="anchor" aria-label="anchor" href="#%E6%9D%8E-%F0%AA%9F%9D"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶六-李𪟝-1"></span>
英公尝言：「我年十二三为无赖贼，逢人则杀；十四五为难当贼，有所不快者，无不杀之；十七八为好贼，上阵乃杀人；年二十，便为天下大将，用兵以救人死。」《隋唐嘉话》上。《大唐传载》。《侯鲭录》六。</p></li>
<li><p><span id="唐轶六-李𪟝-2"></span>
李𪟝少与郷人翟让聚众为盗，以李密为主，言于密曰：「天下大乱，本为饥苦。若得黎阳一仓，大事济矣。」遂袭取之。时在饥饿，就仓者数十万人。魏征、高季辅、杜正伦、郭孝恪皆客游，𪟝一见便加礼敬，引之卧内，谈谑无倦。及平武牢，获戴胄，亟推荐。咸至大官。时称𪟝有知人之鉴。《大唐新语》七。《唐会要》七五。又《广记》一六九引。</p></li>
<li><p><span id="唐轶六-李𪟝-3"></span>
李密既降，徐𪟝尚守黎阳仓，谓长史郭恪曰：「魏公既归于唐，我士众土地，皆魏公之有也。吾若上表献之，即是自邀富贵，吾所耻也。今宜具录以启魏公，听公自献，则魏公之功也。」及使至，高祖闻其表，甚怪之。使者具以闻，高祖大悦曰：「徐𪟝盛德推功，真忠臣也。」即授黎州总管，赐姓李氏。《大唐新语》三。</p></li>
<li><p><span id="唐轶六-李𪟝-4"></span>
见李密<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html#%E5%94%90%E8%BD%B6%E4%BA%94-%E6%9D%8E%E5%AF%86-5">5</a>。</p></li>
<li><p><span id="唐轶六-李𪟝-5"></span>
英公始与单雄信俱臣李密，结为兄弟。密既亡，雄信降王充，𪟝来归国。雄信壮勇过人。𪟝后与海陵王元吉围洛阳，元吉恃其膂力，每亲行围。王充召雄信告之，酌以金碗，雄信尽饮，驰马而出，枪不及海陵者尺。𪟝惶遽，连呼曰：「阿兄阿兄，此是𪟝主。」雄信揽辔而止，顾笑曰：「胡儿不缘你，且了竟。」充既平，雄信将就戮，英公请之不得，泣而退。雄信曰：「我固知汝不了此。」𪟝曰：「平生誓共为灰土，岂敢念生，但以身已许国，义不两遂。虽死之顾兄妻子何如？」因以刀割其股，以肉啖雄信曰：「示无忘前誓。」雄信食之不疑。《隋唐嘉话》上。《唐语林》五。</p></li>
<li><p><span id="唐轶六-李𪟝-6"></span>
见唐太宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E5%A4%AA%E5%AE%97-13">13</a>。</p></li>
<li><p><span id="唐轶六-李𪟝-7"></span>
贞观元年，𪟝为并州都督，时侍中张文瓘为参军事。𪟝尝叹曰：「张稚珪后来管、萧，吾不如也。」待以殊礼。时有二寮，亦被礼接，𪟝将入朝，一人赠以佩刀，一人赠以玉带。文瓘独无所及，因送行二十余里。𪟝曰：「谚云：千里相送。归于一别。稚珪何行之远也，可以还矣。」文瓘曰：「均承尊奖，彼皆受赐而返，鄙独见遗，以此于悒。」𪟝曰：「吾子无苦，老夫有说：某迟疑少决，故赠之以刀，戒令果断也；某放达不拘，故赠之以带，戒令检约也；吾子宏才特达，无施不可，焉用赠为？」因极推引。后文瓘累迁至侍中。《广人物志》（《广记》一六九）。</p></li>
<li><p><span id="唐轶六-李𪟝-8"></span>
见唐太宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E5%A4%AA%E5%AE%97-113">113</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E5%A4%AA%E5%AE%97-114">114</a>。</p></li>
<li><p><span id="唐轶六-李𪟝-9"></span>
见唐太宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E5%A4%AA%E5%AE%97-113">113</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E5%A4%AA%E5%AE%97-114">114</a>。</p></li>
<li><p><span id="唐轶六-李𪟝-10"></span>
见唐高宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E9%AB%98%E5%AE%97-7">7</a>。</p></li>
<li><p><span id="唐轶六-李𪟝-11"></span>
唐高宗曰：「隋炀帝拒谏而亡，朕常以为戒，虚心求谏。而无谏者，何也？」李𪟝曰：「陛下所为尽善，群臣无得而谏。」予谓高宗立太宗才人武氏为后，决于李𪟝「陛下家事勿问外人」一言。又谓高宗「尽善无可谏」。太宗以𪟝遗高宗，失于知人矣。《邵氏闻见后录》九。</p></li>
<li><p><span id="唐轶六-李𪟝-12"></span>
高宗命英公𪟝伐高丽，既破，上于苑中楼上望，号「望英楼」。《佥载补遗》（《古今合璧事类备要》后集七四）。</p></li>
<li><p><span id="唐轶六-李𪟝-13"></span>
李𪟝征高黎，将引其子壻杜怀恭行，以求勋效。怀恭性滑稽，𪟝甚重之。怀恭初辞以贫，𪟝赡给之。又辞以无奴马，又给之。既而辞穷，乃亡匿岐阳山中，谓人曰：「乃公将我作法则耳。」固不行。𪟝闻，泫然流涕曰：「杜郎放而不拘，或有此事。」遂不之逼。时议曰：「英公持法者，杜之怀虑深矣。」《大唐新语》四。</p></li>
<li><p><span id="唐轶六-李𪟝-14"></span>
英公虽贵为仆射，其姊病，必亲为粥，火燃，辄焚其须。姊曰：「仆妾多矣，何为自苦如此？」𪟝曰：「岂为无人耶！顾今姊年老，𪟝亦年老，虽欲久为姊粥，复可得乎？ 」《隋唐嘉话》上。《大唐新语》六。《大唐传载》。《唐语林》一。</p></li>
<li><p><span id="唐轶六-李𪟝-15"></span>
英公李𪟝为司空，知政事，有一番官者参选被放，来辞英公。公曰：「明朝早向朝堂见我来。」及期而至，郎中并在傍，番官至辞，英公频眉谓之曰：「汝长生不知事尚书、侍郎，我老翁不识字，无可教汝，何由可得留，深负媿汝。努力好去。」侍郎等惶惧，遽问其姓名，令南院看牓。须臾引入，注与吏部令史。英公时为宰相，有郷人尝过宅，为设食。食客裂却饼缘，英公曰：「君大少年。此饼，犂地两遍熟，槩下种锄埘收刈打飏讫，硙罗作面，然后为饼。少年裂却缘，是何道？此处犹可，若对至尊前，公作如此事，参差斫却你头。」客大惭悚。《朝野佥载》五。《南部新书》辛。</p></li>
<li><p><span id="唐轶六-李𪟝-16"></span>
李𪟝每临阵选将，必相有福禄者而后遣之。人问其故，对曰：「薄命之人。不足与成功名。」君子以为知言。《谭宾录》（《广记》一六九）。</p></li>
<li><p><span id="唐轶六-李𪟝-17"></span>
唐左司郎中封道弘，身形长大，而脔甚阔。道弘将入阁奏事，英公李𪟝在后，谓道弘曰：「封道弘，你臀斟酌坐得即休，何须尔许大！」《启颜录》（《广记》二四八）。</p></li>
<li><p><span id="唐轶六-李𪟝-18"></span>
见贾嘉隐<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html#%E5%94%90%E8%BD%B6%E5%85%AD-%E8%B4%BE%E5%98%89%E9%9A%90-1">1</a>。</p></li>
<li><p><span id="唐轶六-李𪟝-19"></span>
唐英公徐𪟝初卜葬，繇曰：「朱雀和鸣，子孙盛荣。」张景藏闻之，私谓人曰：「所占者过也。此所谓朱雀悲哀，棺中见灰。」后孙敬业扬州反，弟敬贞答款曰：「敬业初生时，于蓐下掘得一龟，云大贵之象。英公令秘而不言，果有大变之象。」则天怒，斵英公棺，焚其尸，灰之应也。《朝野佥载》（《广记》三八九）。</p></li>
<li><p><span id="唐轶六-李𪟝-20"></span>
见徐敬业<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB-1.html#%E5%94%90%E8%BD%B6%E5%85%AB-%E5%BE%90%E6%95%AC%E4%B8%9A-2">2</a>。</p></li>
<li><p><span id="唐轶六-李𪟝-21"></span>
英公既薨，高宗思平辽勋，令制其冢像高丽中三山，犹汉霍去病之祁连云。后孙敬业兵起，武后令掘平之，大雾三日不解，乃止焉。《隋唐嘉话》中。《广记》一六九引作《国史异纂》。《唐语林》三。</p></li>
</ol>
</div>
<div id="秦叔宝" class="section level2">
<h2>
<span class="header-section-number">57.9</span> 秦叔宝<a class="anchor" aria-label="anchor" href="#%E7%A7%A6%E5%8F%94%E5%AE%9D"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶六-秦叔宝-1"></span>
秦叔宝属隋将来护儿帐内，宝母死，护儿遣使吊之。军吏咸怪曰：「士卒遭丧多矣，将军未尝降问，吊叔宝何也？ 」护儿曰：「此人勇有志节，吾岂以卑贱处之。」叔宝后事李密。密收，入王充。程龁金谓叔宝曰：「充好为呪誓，乃师老妪耳，岂是拨乱主乎？」后充拒王师，二人统兵战，马上揖充而降。太宗甚重之。功名克成，死于牗下，皆万人敌也。《大唐新语》七。</p></li>
<li><p><span id="唐轶六-秦叔宝-2"></span>
唐太宗每临阵，望贼中骁将骁士，炫燿人马出入来去者，颇病之，辄命秦叔宝取之。叔宝应命跃马，负枪而进，必刺之于万众之中，人马俱倒。《谭宾录》（《广记》一九一）。</p></li>
<li><p><span id="唐轶六-秦叔宝-3"></span>
秦武衞勇力绝人，其所将枪逾越常制。初从太宗围王充于洛阳，驰马顿之城下而去，城中数十人，共拔不能动，叔宝复驰马举之以还。迄今国家每大陈设，必列于殿庭，以旌异之。《隋唐嘉话》上。</p></li>
<li><p><span id="唐轶六-秦叔宝-4"></span>
武衞将军秦叔宝，晚年常多疾病，每谓人曰：「吾少长戎马，经三百余战，计前后出血不啻数斛，何能无病乎？」《隋唐嘉话》上。《谭宾录》（《广记》一九一）。《唐语林》一。</p></li>
<li><p><span id="唐轶六-秦叔宝-5"></span>
秦叔宝所乘马号忽雷駮，常饮以酒。每于月明中试，能竖越三领黑氊。及胡公卒，嘶鸣不食而死。《酉阳杂俎》前集一二。又《广记》四三五引。</p></li>
</ol>
</div>
<div id="褚-亮" class="section level2">
<h2>
<span class="header-section-number">57.10</span> 褚　亮<a class="anchor" aria-label="anchor" href="#%E8%A4%9A-%E4%BA%AE"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶六-褚亮-1"></span>
贞观初，褚亮检校修文馆务，学士号为馆主。馆中有四部书。《海录碎事》一一下。</p></li>
<li><p><span id="唐轶六-褚亮-2"></span>
褚遂良贵显，其父亮尚在，乃别开门。敕尝有以赐遂良，使者由正门而入，亮出曰：「渠自有门。」《隋唐嘉话》中。《唐语林》五。</p></li>
</ol>
</div>
<div id="李百药" class="section level2">
<h2>
<span class="header-section-number">57.11</span> 李百药<a class="anchor" aria-label="anchor" href="#%E6%9D%8E%E7%99%BE%E8%8D%AF"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶六-李百药-1"></span>
唐李百药七岁能属文。齐中书舍人陆乂，常遇其父德林宴集，有说徐陵文者，云「刈琅邪之稻」，坐客并称无其事。百药进曰：「传称『鄅人籍稻』。注云：『鄅国在琅邪开阳县。』」人皆惊喜，云：「此儿即神童。」百药幼多疾，祖母以百药为名。名臣之子，才行相继，四海名流，莫不宗仰。藻思沉郁，尤长五言，虽樵童牧竖，亦皆吟讽。及悬车告老，怡然自得，穿地筑山，文酒谭宾，以尽平生之志。年八十五。先是和太宗《帝京篇》，手诏曰：「卿何身之老而才之壮，何齿之宿而意之新乎？ 」子安期，永徽末迁中书舍人。三代皆掌制诰。安期孙羲仲又为中书。《谭宾录》（《广记》一七五）。又《唐诗纪事》四引。《大唐新语》八。</p></li>
<li><p><span id="唐轶六-李百药-2"></span>
李德林为内史令，与杨素共执隋政。素功臣豪侈，后房妇女，锦衣玉食千人。德林子百药夜入其室，则其宠妾所召也。素俱执于庭，将斩之。百药年未二十，仪神俊秀，素意惜之，曰：「闻汝善为文，可作诗自叙。称吾意，当免汝死。」后解缚，授以纸笔，立就。素览之欣然，以妾与之，并资从数十万。《隋唐嘉话》上。《御览》六〇〇引作《国朝传记》。</p></li>
</ol>
</div>
<div id="姚思廉" class="section level2">
<h2>
<span class="header-section-number">57.12</span> 姚思廉<a class="anchor" aria-label="anchor" href="#%E5%A7%9A%E6%80%9D%E5%BB%89"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶六-姚思廉-1"></span>
贞观元年，太宗尝从容言及隋亡之事，慨然叹曰：「姚思廉不惧兵刃，以明大节，求诸古人，亦何以加也！ 」思廉时在洛阳，因寄物三百段，并遗其书曰：「想卿忠节之风，故有斯赠。」初，大业末，思廉为隋代王侑侍读，及义旗尅京城时，代王府僚多骇散，惟思廉侍王，不离其侧。兵士将升殿，思廉厉声谓曰：「唐公举义兵，本匡王室，卿等不宜无礼于王！」众服其言，于是稍却，布列阶下。须臾，高祖至，闻而义之，许其扶代王侑至顺阳合下，思廉泣拜而去。见者咸叹曰：「忠烈之士。仁者有勇，此之谓乎！」《贞观政要》五。《大唐新语》五。</li>
</ol>
</div>
<div id="李守素" class="section level2">
<h2>
<span class="header-section-number">57.13</span> 李守素<a class="anchor" aria-label="anchor" href="#%E6%9D%8E%E5%AE%88%E7%B4%A0"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶六-李守素-1"></span>
秦王府仓曹李守素尤精谱学，人号为「肉谱」。虞秘书世南曰：「昔任彦升善谈经籍，时称为『五经笥』，宜改仓曹为『人物志』。」《隋唐嘉话》上。《大唐新语》八。《唐会要》三六较详。</li>
</ol>
</div>
<div id="令狐德棻" class="section level2">
<h2>
<span class="header-section-number">57.14</span> 令狐德棻<a class="anchor" aria-label="anchor" href="#%E4%BB%A4%E7%8B%90%E5%BE%B7%E6%A3%BB"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶六-令狐德棻-1"></span>
唐赵元楷与令狐德棻从驾至陕，元楷召德棻河边观砥柱，德棻不去，遂独行。及还，德棻曰：「砥柱共公作何语？」答曰：「砥柱附参承公。」德棻应声曰：「石不能言，物或凭焉。」时群公以为佳对。《启颜录》（《广记》二四九）。</li>
</ol>
</div>
<div id="李大亮" class="section level2">
<h2>
<span class="header-section-number">57.15</span> 李大亮<a class="anchor" aria-label="anchor" href="#%E6%9D%8E%E5%A4%A7%E4%BA%AE"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶六-李大亮-1"></span>
李大亮，隋末为贼所获，同辈余人皆死，贼帅张弼见而异之，独释与语，遂定交于幕下。大亮既贵，每怀张弼之恩。贞观末，张弼为将作丞，自匿不言。大亮遇诸途而识之，持弼而泣，悉推家产以遗之，弼辞而不受。言于太宗曰：「臣有今日之荣贵，乃张弼之力也。乞回臣之官爵以复之。」太宗即以弼为中郎，俄迁代州都督。大亮性志忠谨，虽妻子不见惰容，外若不能言而内刚烈。房玄龄每称曰：「李大亮忠贞文武，有大将节，比之周勃、王陵矣。」后收葬五宗之无后者三十余柩，送终之礼莫不备具。所赐赏分遗亲戚。事兄嫂如父母焉。临终，叹曰：「吾闻礼：男子不死妇人之手。」于是命屏妇人，言毕而卒。家无余财，无珠玉以为含。亲戚孤遗为大亮鞠养，而服之如父者五十人。天下叹伏之。《大唐新语》六。</li>
</ol>
</div>
<div id="李道裕" class="section level2">
<h2>
<span class="header-section-number">57.16</span> 李道裕<a class="anchor" aria-label="anchor" href="#%E6%9D%8E%E9%81%93%E8%A3%95"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶六-李道裕-1"></span>
见唐太宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E5%A4%AA%E5%AE%97-109">109</a>。</li>
</ol>
</div>
<div id="薛万彻" class="section level2">
<h2>
<span class="header-section-number">57.17</span> 薛万彻<a class="anchor" aria-label="anchor" href="#%E8%96%9B%E4%B8%87%E5%BD%BB"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶六-薛万彻-1"></span>
见唐太宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E5%A4%AA%E5%AE%97-121">121</a>。</li>
</ol>
</div>
<div id="薛万备" class="section level2">
<h2>
<span class="header-section-number">57.18</span> 薛万备<a class="anchor" aria-label="anchor" href="#%E8%96%9B%E4%B8%87%E5%A4%87"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶六-薛万备-1"></span>
唐契苾何力征辽东，以骑八百，遇贼合战，被槊中腰，为贼所窘。尚辇奉御薛万备单马入杀贼骑，救何力于群贼之中，与之俱出。何力气尽，束疮而战，贼乃退。《谭宾录》（《广记》一九一）。</li>
</ol>
</div>
<div id="赵元楷" class="section level2">
<h2>
<span class="header-section-number">57.19</span> 赵元楷<a class="anchor" aria-label="anchor" href="#%E8%B5%B5%E5%85%83%E6%A5%B7"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶六-赵元楷-1"></span>
赵元楷为交河道行军大总管，时侯君集为元帅。君集马病颡疮，元楷以指霑其脓而嗅之，以谀君集。为御史所劾，左迁刺史。《谭宾录》（《广记》二四〇）。《续世说》一二。</p></li>
<li><p><span id="唐轶六-赵元楷-2"></span>
见唐太宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E5%A4%AA%E5%AE%97-54">54</a>。</p></li>
</ol>
</div>
<div id="丘行恭" class="section level2">
<h2>
<span class="header-section-number">57.20</span> 丘行恭<a class="anchor" aria-label="anchor" href="#%E4%B8%98%E8%A1%8C%E6%81%AD"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶六-丘行恭-1"></span>
见唐太宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E5%A4%AA%E5%AE%97-92">92</a>。</li>
</ol>
</div>
<div id="蔺-謩" class="section level2">
<h2>
<span class="header-section-number">57.21</span> 蔺　謩<a class="anchor" aria-label="anchor" href="#%E8%94%BA-%E8%AC%A9"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶六-蔺謩-1"></span>
刘童为御史，东都留台，时蔺謩为留守，辄役数百人修宫内。刘童为盛夏不宜擅役工力，謩拒之曰：「别奉进旨。」童奏之，诏决謩二十下，谪岭南。童后因他事左授临朐令，时有敕令上佐县令送租。謩已为司农卿，知出纳。謩雅知童清介，不以曩事嫌恶，乃召仓吏谓之曰：「刘侍御顷在宪司，革非惩违，今观自送租，固无瑕玷。数州行纳，与刘侍御同行，亦必无欠折。」一切令受纳，更无所问。时人赏謩忠恕。刘名灵童。《大唐新语》七。</p></li>
<li><p><span id="唐轶六-蔺謩-2"></span>
太宗与大将军蔺謩语，謩不对，太宗怒而系之，后知其聋，乃释不问。《魏郑公谏录》四。</p></li>
</ol>
</div>
<div id="岑文本" class="section level2">
<h2>
<span class="header-section-number">57.22</span> 岑文本<a class="anchor" aria-label="anchor" href="#%E5%B2%91%E6%96%87%E6%9C%AC"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶六-岑文本-1"></span>
唐中书令岑文本，江陵人，少信佛，常念诵《法华经·普门品》。《法苑珠林》（《广记》一六二）。</p></li>
<li><p><span id="唐轶六-岑文本-2"></span>
岑文本初仕萧诜，江陵平，授秘书郎，直中书。校省李靖骤称其才，擢拜中书舍人，渐蒙恩遇。时颜师古谙练故事，长于文诰。时无逮，冀复用之。太宗曰：「我自举一人，公勿复也。」乃以文本为中书侍郎，专与枢密。及迁中书令，归家有忧色。其母怪而问之，文本对曰：「非勋非旧，滥登宠荣，位高责重，古人所戒，所以忧耳。」有来贺者，辄曰：「今日也，受吊不受贺。」辽东之役，凡所支度，一以委之，神用顿竭。太宗忧之曰：「文本与我同行，恐不与我同反。」俄病卒矣。《大唐新语》六。《唐会要》五四。《唐诗纪事》四。</p></li>
<li><p><span id="唐轶六-岑文本-3"></span>
岑文本，太宗顾问曰：「梁陈名臣，有谁可称？复有子弟堪引进否？」文本对曰：「顷日隋师入陈，百司奔散，莫有留者，唯袁宪独坐在后主之傍。王充将受禅，群寮劝进，宪子承家托疾，独不署名。此之父子，足称忠烈。承家弟承序，清贞雅操，实继兄风。」乃由是召拜晋王友记，高宗更赠金紫光禄大夫，吏部尚书。《大唐新语》六。</p></li>
<li><p><span id="唐轶六-岑文本-4"></span>
岑文本为中书令，宅卑湿，无帷帐之饰，有劝其营产业者，文本叹曰：「吾本汉南一布衣耳，竟无汗马之劳，徒以文墨，致位中书令，斯亦极矣。荷俸禄之重，为惧已多，更得言产业乎？」言者叹息而退。《贞观政要》六。</p></li>
<li><p><span id="唐轶六-岑文本-5"></span>
见袁天纲<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html#%E5%94%90%E8%BD%B6%E4%BA%94-%E8%A2%81%E5%A4%A9%E7%BA%B2-1">1</a>。</p></li>
<li><p><span id="唐轶六-岑文本-6"></span>
见马周<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html#%E5%94%90%E8%BD%B6%E5%85%AD-%E9%A9%AC%E5%91%A8-7">7</a>。</p></li>
</ol>
</div>
<div id="刘-洎" class="section level2">
<h2>
<span class="header-section-number">57.23</span> 刘　洎<a class="anchor" aria-label="anchor" href="#%E5%88%98-%E6%B4%8E"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶六-刘洎-1"></span>
唐刘洎少时尝遇异人谓之曰：「君当佐太平，须谨磨兜坚之戒。」谷城国门外有石人，刻其腹曰：「磨兜坚，慎勿言。」故云。逮京口新第成，大厅照壁用楮糊，大书《家语》周庙三缄铭背之戒，深戒子孙慎言。此事载《苏魏公谈训》，可谓知所警戒矣。《瓮牑闲评》八。</p></li>
<li><p><span id="唐轶六-刘洎-2"></span>
太宗征辽东，留侍中刘洎与高士廉、马周辅太子于定州监国。洎兼右庶子，总吏、礼、户三尚书事。太宗谓之曰：「我今远征，使尔辅翊太子，社稷安危，所寄尤重，尔宜深识我意。」洎对曰：「愿陛下无忧，大臣有僭失者，臣谨即行诛。」太宗以其言发无端，甚怪之，诫之曰：「君不密则失臣，臣不密则失身。卿性疏而太健，必以自败。宜深诫慎，以保终吉。」及征辽还，太宗有疾，洎从外至，因大悲泣曰：「疾如此，独可忧圣躬耳！」黄门侍郎褚遂良诬奏洎曰：「国家之事，不足虑也。正当辅少主，行伊霍之事耳。大臣有异志，诛之自然定矣。」太宗疾愈，诏问其故，洎以实对，遂良执证之。洎引马周以自明。及问周，言如洎所陈。遂良固执曰：「同讳之耳。」遂赐洎死。遂良终于两朝，多所匡正；及其败也，咸以为陷洎之报焉。《大唐新语》一二。</p></li>
<li><p><span id="唐轶六-刘洎-2"></span>
见唐太宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E5%A4%AA%E5%AE%97-133">133</a>。</p></li>
</ol>
</div>
<div id="马-周" class="section level2">
<h2>
<span class="header-section-number">57.24</span> 马　周<a class="anchor" aria-label="anchor" href="#%E9%A9%AC-%E5%91%A8"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶六-马周-1"></span>
马周少落拓，不为州里所敬，补州助教，颇不亲事。刺史达奚怒杖之，乃拂衣去曹、汴，为浚仪令崔贤育所辱，遂感激，西之长安，止于将军常何家。贞观初，太宗命文武百官陈时政利害，何以武吏不涉学，乃委周草状。周备陈损益四十余条，何见之，惊曰：「条目何多也？不敢以闻。」周曰：「将军蒙国厚恩，亲承圣旨，所陈利害，已形翰墨，业不可止也。将军即不闻，其可得耶？ 」何遂以闻。太宗大骇，召问何，遽召周与语，甚奇之。直门下省，宠冠卿相，累迁中书令。周所陈事：六街设鼓以代传呼，飞驿以达警急，纳居人税及宿衞大小交，即其条也。太宗有事辽海，诏周辅皇太子，留定州监国。及凯旋，高宗遣所留贵嫔承恩宠者迓于行在。太宗喜悦高宗，高宗曰：「马周教臣耳。」太宗笑曰：「山东辄窥我。」锡赉甚厚。及薨，太宗为之恸，每思之甚，将假道术以求见，其恩遇如此。初，周以布衣直门下省，太宗就命监察里行，俄拜监察御史。「里行」之名，自周始也。《大唐新语》六。</p></li>
<li><p><span id="唐轶六-马周-2"></span>
马周西行长安，至新丰，宿于逆旅。主人唯供诸商贩而不顾周，遂命酒悠然独酌，主人翁深异之。及为常何陈便宜二十余事，太宗怪其能。问何，何答曰：「此非臣发虑，乃臣家客马周也。」太宗即日召之，未至间，遣使催促者数四。及谒见，语甚悦，授监察御史。奏罢传呼，置皷，每击以惊众，时人便之。迁中书令。周病消渴，弥年不瘳。时驾幸翠微宫，敕求胜地，为周起宅。名医内使，相望不绝。每令常食以御膳供之。太宗躬为调药，皇太子临问。《谭宾录》（《广记》一六四）。</p></li>
<li><p><span id="唐轶六-马周-3"></span>
唐马周字宾王，少孤贫，明诗传，落魄不事产业，不为州里所重。补博州助教，日饮酒。刺史达奚怒，屡加咎责，周乃拂衣南游曹、汴之境。因酒后忤浚仪令崔贤，又遇责辱。西至新丰，宿旅次，主人唯供设诸商贩人，而不顾周。周遂命酒一，独酌，所饮余者，便脱靴洗足，主人窃奇之。因至京，停于卖媪肆。数日，祈觅一馆客处，媪乃引致于中郎将常何之家。媪之初卖也，李淳风、袁天纲尝遇而异之，皆窃云：「此妇人大贵，何以在此？」马公寻取为妻。后有诏，文武五品官已上，各上封事。周陈便宜二十条事，遣何奏之，乃请置街鼓，及文武官绯紫碧绿等服色，并城门左右出入，事皆合旨。太宗怪而问何所见，何对曰：「乃臣家客马周所为也。」召见与语，命直门下省，仍令房玄龄试经及策，拜儒林郎，守监察御史。以常何举得其人，赐帛百匹。周后转给事中、中书舍人。有机辩，能敷奏，深识事端，动无不中。岑文本见之曰：「吾见马君，令人忘倦。然鸢肩火色，腾上必速，但恐不能久耳。」数年内，官至宰相，其媪亦为夫人。后为吏部尚书，病消渴，弥年不瘳。年四十八而卒，追赠右仆射高唐公。《定命录》（《广记》二二四）。</p></li>
<li><p><span id="唐轶六-马周-4"></span>
中书令马周，始以布衣上书，太宗览之，未及终卷，三命召之。所陈世事，莫不施行。旧诸街晨昏传叫，以警行者，代之以鼓，城门入由左，出由右：皆周法也。《隋唐嘉话》中，《唐语林》五。</p></li>
<li><p><span id="唐轶六-马周-5"></span>
马周，太宗将幸九成宫，上疏谏曰：「伏见明敕，以二月二日幸九成宫。臣窃惟太上皇春秋已高，陛下宜朝夕侍膳，晨昏起居。今所幸宫，去京二百余里，銮舆动，俄经旬日，非可朝行暮至也。脱上皇情或思感，欲见陛下者，将何以赴之？且车驾今行，本意只为避暑，则上皇尚留热处，而陛下自逐凉处，温凊之道，臣切不安。」文多不载。太宗称善。《大唐新语》二。《唐会要》二七。《唐语林》一。</p></li>
<li><p><span id="唐轶六-马周-6"></span>
咸亨二年五月十六日，城阳公主薨。公主初适杜荷，坐承干事诛，公主改适薛瓘，太宗使卜之。卜人曰：「两火俱食，始则同荣，末亦双悴。若昼日行合卺之礼，则终吉。」上将从之，马周谏曰：「臣闻朝谒以朝，思相戒也；讲习以昼，思相成也；䜩饮以昃，思相欢也；婚合以夜，思相亲也。是以上下有成，内外有亲，动息有时，吉凶有仪。先王之教，不可黩也。今陛下欲谋其始而乱其纪，不可为也。夫卜筮者，所以决嫌疑，若黩礼乱常，先王所不用。」上从其言。瓘后为房州刺史，公主随之，及薨，双柩齐引而还。《唐会要》六。</p></li>
<li><p><span id="唐轶六-马周-7"></span>
马周雅善敷奏，动无不中。岑文本谓人曰：「吾观马周论事多矣，援引事类，扬搉古今，举要删芜，言辩而理切。奇锋高论，往往间出，听之靡靡，令人忘倦。然鸢肩火色腾上，必速死，恐不能久矣。」无何而卒，如文本言。《大唐新语》七。《唐语林》一。</p></li>
<li><p><span id="唐轶六-马周-8"></span>
马周临终，索陈事草一箧，手自焚之。曰：「管、晏彰君之过，求身后名，吾不为也。」《南部新书》戊。</p></li>
</ol>
</div>
<div id="常-何" class="section level2">
<h2>
<span class="header-section-number">57.25</span> 常　何<a class="anchor" aria-label="anchor" href="#%E5%B8%B8-%E4%BD%95"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶六-常何-1"></span>
唐太宗贞观五年，以旱，诏文武官极言得失。时马周客游长安，舍于中郎将常何之家。何武人，不学，不知所言，周代之陈便宜二十余条。上怪其能，以问何。对曰：「此非臣所能，家客马周为臣具草耳。」上即召周与语，甚悦，以何为知人，赐绢三百匹。常何后亦不显，莫知其所以进。予案《李密传》，密从翟让与张须陁战，率骁勇常何等二十人为游骑，遂杀须陁，常何之名盖见于此。唐史亦采于刘仁轨《行年河洛记》也。《容斋四笔》一〇。参见马周<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html#%E5%94%90%E8%BD%B6%E5%85%AD-%E9%A9%AC%E5%91%A8-1">1</a>。</li>
</ol>
</div>
<div id="崔仁师" class="section level2">
<h2>
<span class="header-section-number">57.26</span> 崔仁师<a class="anchor" aria-label="anchor" href="#%E5%B4%94%E4%BB%81%E5%B8%88"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶六-崔仁师-1"></span>
崔仁师为度支郎中，尝陛奏度支钱物数千言，手不执本，太宗怪之。令杜正伦赍本，仁师对唱，一无差殊。刑部以反逆缘坐，兄弟没官为轻，改从死。仁师议，以为父子天属，昆季同气，诛其父子，足累其心。此而不顾，何爱兄弟。既欲改法，请审商量。竟从仁师议。《谭宾录》（《广记》一七四）。《大唐新语》四。《神异录》（《广记》一六四）。《续世说》一。</li>
</ol>
</div>
<div id="于志宁" class="section level2">
<h2>
<span class="header-section-number">57.27</span> 于志宁<a class="anchor" aria-label="anchor" href="#%E4%BA%8E%E5%BF%97%E5%AE%81"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶六-于志宁-1"></span>
于志宁为仆射，与修史，恨不得学士。来济为学士，恨不得修史。《南部新书》丁。</li>
</ol>
</div>
<div id="高季辅" class="section level2">
<h2>
<span class="header-section-number">57.28</span> 高季辅<a class="anchor" aria-label="anchor" href="#%E9%AB%98%E5%AD%A3%E8%BE%85"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶六-高季辅-1"></span>
见唐太宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E5%A4%AA%E5%AE%97-91">91</a>。</p></li>
<li><p><span id="唐轶六-高季辅-2"></span>
〔贞观十七年〕，吏部尚书高季辅知选，凡所铨综，时称允协。十八年，于东都独知选事，太宗赐金背镜一面，以表其清鉴焉。《唐会要》七四。又《广记》一八五引。《谭宾录》（《广记》一六四）。《续世说》四。</p></li>
</ol>
</div>
<div id="张行成" class="section level2">
<h2>
<span class="header-section-number">57.29</span> 张行成<a class="anchor" aria-label="anchor" href="#%E5%BC%A0%E8%A1%8C%E6%88%90"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶六-张行成-1"></span>
太宗尝临轩，谓侍臣曰：「朕所不能恣情以乐当年，而励心苦节、卑宫菲食者，正为苍生耳。我为人主，兼行将相事，岂不是夺公等名？昔汉高得萧、曹、韩、彭，天下宁晏；舜、禹、殷、周得稷、契、伊、吕，四海乂安。如此事，朕并兼之。」给事中张行成谏曰：「有隋失道，天下沸腾。陛下拨乱反正，拯生人于涂炭，何禹、汤所能拟！陛下圣德含光，规模弘远，然文武之烈，未尝无将相。何用临朝对众，与其较量，将以天下已定，不籍其力，复以万乘至尊，与臣下争功。臣闻：『天何言哉，而四时行焉。』又曰『汝唯弗矜，天下莫与汝争功。』臣备员近枢，非敢知献替事，辄陈狂直，伏待菹醢。」太宗深纳之，俄迁侍中。《大唐新语》一。《唐语林》一。</p></li>
<li><p><span id="唐轶六-张行成-2"></span>
高宗朝，晋州地震，雄雄有声，经旬不止。高宗以问张行成，行成对曰：「陛下本封于晋，今晋州地震，不有征应，岂使徒然哉！夫地，阴也，宜安静，而乃屡动。自古祸生宫掖，衅起宗亲者，非一朝一夕。或恐诸王、公主，谒见频频，承间伺隙。复恐女谒用事，臣下阴谋。陛下宜深思虑，兼修德，以杜未萌。」高宗深纳之。《大唐新语》一。《唐语林》一。</p></li>
</ol>
</div>
<div id="任-瓌" class="section level2">
<h2>
<span class="header-section-number">57.30</span> 任　瓌<a class="anchor" aria-label="anchor" href="#%E4%BB%BB-%E7%93%8C"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶六-任瓌-1"></span>
初，兵部尚书任瓌敕赐宫女二人，皆国色。妻妬，烂二女头发秃尽。太宗闻之，令上宫赍金壶缾酒赐之，云：「饮之立死。瓌三品，合置姬媵。尔后不妬，不须饮；若妬，即饮之。」柳氏拜敕讫，曰：「妾与瓌结发夫妻，俱出微贱，更相辅翼，遂致荣官。瓌今多内嬖，诚不如死。」饮尽而卧，然实非酖也，至夜半睡醒。帝谓瓌曰：「其性如此，朕亦当畏之。」因诏二女令别宅安置。《朝野佥载》三。又《广记》二七二引。参看房玄龄15。</p></li>
<li><p><span id="唐轶六-任瓌-2"></span>
唐管国公任瓌酷怕妻。太宗以功赐二侍子，瓌拜谢，不敢以归。太宗召其妻，赐酒，谓之曰：「妇人妬忌，合当七出。若能改行无妬，则无饮此酒；不尔，可饮之。」曰：「妾不能改妬，请饮酒。」遂饮之。比醉归，与其家死诀，其实非鸩也，既不死。他日，杜正伦讥弄瓌，瓌曰：「妇当怕者三：初娶之时，端居若菩萨，岂有人不怕菩萨耶？既长生男女，如养儿大虫，岂有人不怕大虫耶？年老面皱，如鸠盘荼鬼，岂有人不怕鬼耶？以此怕妇，亦何怪焉？」闻者欢喜。《御史台记》（《广记》二四八）。参看裴谈1。</p></li>
</ol>
</div>
<div id="傅-奕" class="section level2">
<h2>
<span class="header-section-number">57.31</span> 傅　奕<a class="anchor" aria-label="anchor" href="#%E5%82%85-%E5%A5%95"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶六-傅奕-1"></span>
太史令傅奕，博综群言，尤精《庄》、《老》，以齐生死、混荣辱为事，深排释氏，嫉之如雠。尝至河东，遇弥勒塔，士女辐辏礼拜，奕长揖之曰：「汝往代之圣人，我当今之达士。」奕上疏请去释教，其词曰：「佛在西域，言妖路远。汉译胡书，恣其假托。故不忠不孝，削发而揖君亲；游手游食，易服以逃租税。凡百黎庶，不察根源，乃追既往之罪，虚觊将来之福。布施一钱，希万倍之报；持斋一日，期百日之粮。」又上论十二首，高祖将从之，会传位而止。《大唐新语》九。</p></li>
<li><p><span id="唐轶六-傅奕-2"></span>
傅奕常不信佛法。高祖时，有西国胡僧能口吐火以威胁众，奕对高祖曰：「此胡法不足信。若火能烧臣，即为圣者。」高祖试之，立胡僧于殿西，奕于殿东，乃令胡僧作法。于是跳跃禁呪，火出僧口，直触奕，奕端笏曰：「干，元亨利贞，邪不干正。」由是火返焰烧僧，立死。《独异志》上。</p></li>
<li><p><span id="唐轶六-傅奕-3"></span>
贞观中有婆罗僧，言得佛齿，所击前无坚物，于是士马奔凑，其处如市。时傅奕方卧病，闻之，谓其子曰：「是非佛齿。吾闻金刚石至坚，物不能敌，唯羚羊角破之。汝可往试之焉。」胡僧缄縢甚严，固求良久，乃得见。出角叩之，应手而碎，观者乃止。今理珠玉者皆用之。《隋唐嘉话》中。又《广记》一九七引作《国史异纂》。《唐语林》三。</p></li>
<li><p><span id="唐轶六-傅奕-4"></span>
贞观中，西域献胡僧，咒术能死生人。太宗令于飞骑中拣壮勇者试之，如言而死，如言而苏。帝以告太常卿傅奕，奕曰：「此邪法也。臣闻邪不犯正，若使咒臣，必不得行。」帝召僧咒奕，奕对之，初无所觉。须臾，胡僧忽然自倒，若为所击者，便不复苏。《隋唐嘉话》中。又《广记》二八五引作《国朝杂记》。《唐语林》三。　案：今本《刘宾客嘉话录》亦载之，唐兰考为误入。</p></li>
<li><p><span id="唐轶六-傅奕-5"></span>
唐太史令傅奕，本太原人，隋末，徙至扶风。少好博学，善天文历数，聪辩，能剧谈。自武德、贞观中，尝为太史令。性不信佛法，每轻僧尼，至以石像为塼瓦之用。《地狱苦记》（《广记》一一六）。</p></li>
</ol>
</div>
<div id="吕-才" class="section level2">
<h2>
<span class="header-section-number">57.32</span> 吕　才<a class="anchor" aria-label="anchor" href="#%E5%90%95-%E6%89%8D"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶六-吕才-1"></span>
见玄奘<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html#%E5%94%90%E8%BD%B6%E5%85%AD-%E7%8E%84%E5%A5%98-6">6</a>。</li>
</ol>
</div>
<div id="张玄素" class="section level2">
<h2>
<span class="header-section-number">57.33</span> 张玄素<a class="anchor" aria-label="anchor" href="#%E5%BC%A0%E7%8E%84%E7%B4%A0"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶六-张玄素-1"></span>
张玄素，贞观初太宗闻其名，召见，访以理道。玄素曰：「臣观自古已来，未有如隋室丧乱之甚，岂非其君自专，其法日乱。向使君虚受于上，臣弼违于下，岂至于此。且万乘之主，欲使自专庶务，日断十事，而有五条不中者，何况万务乎？以日继月，乃至累年，乖缪既多，不亡何待？陛下若近鉴危亡，日慎一日，尧舜之道，何以加之。」太宗深纳之。《大唐新语》二。《唐语林》一。</p></li>
<li><p><span id="唐轶六-张玄素-2"></span>
张玄素为给事中，贞观初修洛阳宫以备巡幸，上书极谏，其略曰：「臣闻阿房成，秦人散；章华就，楚众离；及干阳毕功，隋人解体。且陛下今时功力，何异昔日，役疮痍之人，袭亡隋之弊。以此言之，恐甚于炀帝，深愿陛下思之。无为由余所笑，则天下幸甚。」太宗曰：「卿谓我不如炀帝，何如桀纣？」玄素对曰：「若此殿卒兴，所谓同归于乱。且陛下初平东都，太上皇敕：『高门大殿，并宜焚毁。』陛下以瓦木可用，不宜焚灼，请赐与贫人。事虽不行，天下称为至德。今若不遵旧制，即是隋役复兴。五六年间，取舍顿异，何以昭示万姓，光敷四海？」太宗曰：「善。」赐采三百疋。魏征叹曰：「张公论事，遂有回天之力，可谓仁人之言，其利溥哉！」 《大唐新语》二。《贞观政要》二。《唐语林》一。</p></li>
<li><p><span id="唐轶六-张玄素-3"></span>
见孙伏伽<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html#%E5%94%90%E8%BD%B6%E4%BA%94-%E5%AD%99%E4%BC%8F%E4%BC%BD-3">3</a>。</p></li>
</ol>
</div>
<div id="柳-亨" class="section level2">
<h2>
<span class="header-section-number">57.34</span> 柳　亨<a class="anchor" aria-label="anchor" href="#%E6%9F%B3-%E4%BA%A8"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶六-柳亨-1"></span>
柳亨饮未尝醉，有白鸡盏，取其迅速。《朝野佥载》（《锦绣万花谷》前集三五）。</li>
</ol>
</div>
<div id="阎立德" class="section level2">
<h2>
<span class="header-section-number">57.35</span> 阎立德<a class="anchor" aria-label="anchor" href="#%E9%98%8E%E7%AB%8B%E5%BE%B7"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶六-阎立德-1"></span>
见阎立本<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html#%E5%94%90%E8%BD%B6%E5%85%AD-%E9%98%8E%E7%AB%8B%E6%9C%AC-3">3</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html#%E5%94%90%E8%BD%B6%E5%85%AD-%E9%98%8E%E7%AB%8B%E6%9C%AC-7">7</a>。</li>
<li>
<span id="唐轶六-阎立德-2"></span>
见阎立本<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html#%E5%94%90%E8%BD%B6%E5%85%AD-%E9%98%8E%E7%AB%8B%E6%9C%AC-3">3</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html#%E5%94%90%E8%BD%B6%E5%85%AD-%E9%98%8E%E7%AB%8B%E6%9C%AC-7">7</a>。</li>
</ol>
</div>
<div id="阎立本" class="section level2">
<h2>
<span class="header-section-number">57.36</span> 阎立本<a class="anchor" aria-label="anchor" href="#%E9%98%8E%E7%AB%8B%E6%9C%AC"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶六-阎立本-1"></span>
阎立本家代善画。至荆州视张僧繇旧迹，曰：「定虚得名耳。」明日又往，曰：「犹是近代佳手。」明日更往，曰：「名下定无虚士。」坐卧观之，留宿其下，十日不能去。张僧繇始作《醉僧图》，道士每以此嘲僧，群僧耻之，于是聚钱数十万，贸阎立本作《醉道士图》，今并传于代。《隋唐嘉话》中。又《广记》二一一引作《国史异纂》。《图画见闻志》五。《唐语林》三。《宣和画谱》一。　案：《刘宾客嘉话录》亦载此文，唐兰考为误入。</p></li>
<li><p><span id="唐轶六-阎立本-2"></span>
国初阎立本善画，尤工写真。太宗之为秦王也，使立本图秦府学士杜如晦等一十八人，文学士褚亮为赞。今人间《十八学士图》是也。《封氏闻见记》五。《唐朝名画录》。又《广记》二一一、《御览》七五一引作《唐画断》。《宣和画谱》一。《图绘宝鉴》二。</p></li>
<li><p><span id="唐轶六-阎立本-3"></span>
唐贞观三年，东蛮谢元深入朝，冠乌熊皮冠，以金络额，毛帔以裳，为行縢，著履。中书侍郎颜师古奏言：「昔周武王治致太平，远国归款，周史乃集其事为《王会》篇。今圣德所及，万国来朝，卉服鸟章，俱集蛮邸，实可图写贻于后，以彰怀远之德。」从之，乃命立德等图画之。又赵郡李嗣真论画，其上品之第三序右相博陵子阎立本，洎其兄工部尚书大安公立德之画曰：「大安博陵，难兄难弟。自江右陆谢云亡，北朝子华长逝，象人之妙，实为中兴。至如万国来庭，奉涂山之玉帛；百蛮朝贡，接应门之序位，折旋矩规，端簪奉笏之仪；魁诡谲怪，鼻饮头飞之俗，莫不尽该豪末，备得精神。」《谭宾录》（《广记》二一一）。又张本《说郛》七三引。《宣和画谱》一。</p></li>
<li><p><span id="唐轶六-阎立本-4"></span>
阎立本画《宣王吉日图》，太宗文皇帝尚为题字。时朝中诸公皆议论东都从幸，上出示图于诸臣，称为「越绝前世」，已而忽藏于衣袖，笑谢而退。自是立本有丹青之誉。《龙城录》上。</p></li>
<li><p><span id="唐轶六-阎立本-5"></span>
太宗尝与侍臣泛舟春苑，池中有异鸟随波容与，太宗击赏数四，诏坐者为咏，召阎立本写之。阁外传呼云：「画师阎立本。」立本时为主爵郎中，奔走流汗，俯伏池侧，手挥丹青，不堪愧赧。既而戒其子曰：「吾少好读书，幸免面墙。缘情染翰，颇及侪流。唯以丹青见知，躬厮养之务，辱莫大焉。汝宜深戒，勿习此也。」《大唐新语》一一。又《广记》二一一引。《歴代名画记》九。《唐朝名画录》。《宣和画谱》一。</p></li>
<li><p><span id="唐轶六-阎立本-6"></span>
阎立本，太宗朝官至刑部侍郎，位居宰相，与兄立德齐名于当世。尝奉诏写太宗御容，后有佳手传写于玄都观东壁前间，以镇九岗之气，犹可仰神武之英威也。《唐朝名画录》。又《广记》二一一引作《唐画断》。</p></li>
<li><p><span id="唐轶六-阎立本-7"></span>
阎立德《职贡》图异方人物诡怪之质，自梁、魏以来名手，不可过也。时南山有猛兽害人，太宗使骁勇者往捕之，不获。又虢王元凤忠义奋发，往射之，一箭而毙。太宗壮之，使其弟立本图其状，鞍马仆从，皆若真；观者莫不惊叹其神妙。……惟《职贡》、《卤簿》等图，与立德皆同制之。又云慈恩寺画功德，亲手设色，不见其踪迹。凡画人物，冠冕车服，皆神妙也。《唐朝名画录》。又《御览》七五一、《广记》二一一引作《唐画断》。《历代名画记》九。</p></li>
<li><p><span id="唐轶六-阎立本-8"></span>
立本以高宗总章元年迁右相，今之中书令也，时人号为「丹青神化」。今西京延康坊立本旧宅西亭，立本所画山水存焉。《封氏闻见记》五。《唐语林》三。</p></li>
<li><p><span id="唐轶六-阎立本-9"></span>
高宗朝，姜恪以边将立功为左相，阎立本为右相。时以年饥，放国子学生归，又限令史通一经。时人为之语曰：「左相宣威沙漠，右相驰誉丹青。三馆学生放散，五台令史明经。」以末伎进身者，可为炯戒。《大唐新语》一一。又《广记》二一一引。《历代名画记》九。</p></li>
<li><p><span id="唐轶六-阎立本-10"></span>
见狄仁杰<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB-1.html#%E5%94%90%E8%BD%B6%E5%85%AB-%E7%8B%84%E4%BB%81%E6%9D%B0-2">2</a>。</p></li>
</ol>
</div>
<div id="李干祐" class="section level2">
<h2>
<span class="header-section-number">57.37</span> 李干祐<a class="anchor" aria-label="anchor" href="#%E6%9D%8E%E5%B9%B2%E7%A5%90"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶六-李干祐-1"></span>
见汲师<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html#%E5%94%90%E8%BD%B6%E4%B8%83-%E6%B1%B2%E5%B8%88-1">1</a>。</li>
</ol>
</div>
<div id="唐-皎" class="section level2">
<h2>
<span class="header-section-number">57.38</span> 唐　皎<a class="anchor" aria-label="anchor" href="#%E5%94%90-%E7%9A%8E"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶六-唐皎-1"></span>
唐皎贞观中为吏部。先时选集，四时随到即补，皎始请以冬时大集，终季春而毕。至今行之。《大唐传载》。</p></li>
<li><p><span id="唐轶六-唐皎-2"></span>
先是，侍郎唐皎铨引选人，问其稳便。对曰「家在蜀」，乃注吴；有言「亲老在江南」，即唱陇右。有一信都人，心希河朔恩，绐曰「愿得淮、淝」，即注漳、滏间一尉。由是大为选人作法，取之往往有情愿者。《封氏闻见记》三。《唐会要》七四。又《广记》一八五引。</p></li>
</ol>
</div>
<div id="唐-临" class="section level2">
<h2>
<span class="header-section-number">57.39</span> 唐　临<a class="anchor" aria-label="anchor" href="#%E5%94%90-%E4%B8%B4"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶六-唐临-1"></span>
唐临为大理卿，初莅职，断一死囚。先时坐死者十余人，皆他官所断。会太宗幸寺，亲录囚徒。他官所断死囚，称冤不已；临所断者，嘿而无言。太宗怪之，问其故，囚对曰：「唐卿断臣，必无枉滥，所以绝意。」太宗叹息久之，曰：「为狱固当若是。」囚遂见原。即日，拜御史大夫，太宗亲为之考词曰：「形若死灰，心如铁石。」初，临为殿中侍御史，正班大夫韦挺责以朝列不肃，临曰：「此将为小事，不以介意，请俟后命。」翌日，挺离班与江夏王道宗语，趋进曰：「王乱班。」将弹之。道宗曰：「共公卿大夫语。」临曰：「大夫亦乱班。」挺失色而退。同列莫不悚动。《大唐新语》四。又《御览》二三一引。《唐会要》六二。</p></li>
<li><p><span id="唐轶六-唐临-2"></span>
唐公临性宽仁多慈恕。欲吊丧，令家僮归取白衫，僮仆误持余衣，惧未敢进。临祭，公谓之曰：「今日气逆，不宜哀泣，向取白衫且止之。」又令煮药，不精，潜觉其故，又谓曰：「今日阴晦，不宜服药，可弃之。」终不扬其过也。《大唐传载》。又《广记》四九三引。《唐语林》三。</p></li>
</ol>
</div>
<div id="刘德威" class="section level2">
<h2>
<span class="header-section-number">57.40</span> 刘德威<a class="anchor" aria-label="anchor" href="#%E5%88%98%E5%BE%B7%E5%A8%81"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶六-刘德威-1"></span>
太宗问大理卿刘德威曰：「近来刑网稍密，何也？」对曰：「诚在君上，不由臣下。主好宽则宽，好急则急。律文：失入减三等，失出减五等。今则反是，失入无辜，失出则获戾，所以吏各自爱，竞执深文，畏罪之所致也。」太宗深纳其言。《大唐新语》四。</li>
</ol>
</div>
<div id="窦-静" class="section level2">
<h2>
<span class="header-section-number">57.41</span> 窦　静<a class="anchor" aria-label="anchor" href="#%E7%AA%A6-%E9%9D%99"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶六-窦静-1"></span>
窦静为司农卿，赵元楷为少卿。静颇方直，甚不悦元楷之为官。属大会，谓元楷曰：「如隋焬帝意在奢侈，竭四海以奉一人者，司农须公矣。方今圣上躬履节俭，屈一人以安兆庶，司农何用于公哉！」元楷赧然而退。初，太宗既平突厥，徙其部众于河南，静上疏极谏，以为不便。又请太宗置屯田，以省馈饷。皆有弘益。《大唐新语》三。</li>
</ol>
</div>
<div id="窦师纶" class="section level2">
<h2>
<span class="header-section-number">57.42</span> 窦师纶<a class="anchor" aria-label="anchor" href="#%E7%AA%A6%E5%B8%88%E7%BA%B6"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶六-窦师纶-1"></span>
窦师纶字希言，纳言陈国公抗之子。初为太宗秦王府咨议、相国录事参军，封陵阳公。性巧绝。草创之际，乘舆皆阙，敕兼益州大行台检校修造。凡创瑞锦宫绫，章彩奇丽，蜀人至今谓之陵阳公样。官至太府卿，银、坊、邛三州刺史。高祖、太宗时内库瑞锦对雉鬭羊、翔凤游麟之状，创自师纶，至今传之。</li>
</ol>
</div>
<div id="王师旦" class="section level2">
<h2>
<span class="header-section-number">57.43</span> 王师旦<a class="anchor" aria-label="anchor" href="#%E7%8E%8B%E5%B8%88%E6%97%A6"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶六-王师旦-1"></span>
贞观二十年，王师旦为员外郎，冀州进士张昌龄、王公瑾并文词俊楚，声振京邑。师旦考其文策为下等，举朝不知所以。及奏等第，太宗怪无昌龄等名，问师旦。师旦曰：「此辈诚有词华；然其体轻薄，文章浮艳，必不成令器。臣擢之，恐后生倣效，有变陛下风俗。」上深然之。后昌龄为长安尉，坐赃罪解官，而王公瑾亦无所成。《封氏闻见记》三。《谭宾录》（《广记》一六九）。《唐会要》七六。《唐语林》三。《唐诗纪事》八。</li>
</ol>
</div>
<div id="裴明礼" class="section level2">
<h2>
<span class="header-section-number">57.44</span> 裴明礼<a class="anchor" aria-label="anchor" href="#%E8%A3%B4%E6%98%8E%E7%A4%BC"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶六-裴明礼-1"></span>
唐裴明礼，河东人，善于理生。收人间所弃物，积而鬻之，以此家产巨万。又于金光门外市不毛地，多瓦砾，非善价者，乃于地际竖标，悬以筐，中者辄酬以钱，十百仅一二中。未洽浃，地中瓦砾尽矣。乃舍诸牧羊者，粪既积，预聚杂果核，具犂牛以耕之。岁余滋茂，连车而鬻，所收复致巨万。乃缮甲第，周院置蜂房以营蜜。广栽蜀葵、杂花果，蜂采花逸而蜜丰矣。营生之妙，触类多奇，不可胜数。贞观中，自右台主簿拜殿中侍御史，转兵、吏员外，中书舍人，累迁太常卿。《御史台记》（《广记》二四三）。</li>
</ol>
</div>
<div id="萧德言" class="section level2">
<h2>
<span class="header-section-number">57.45</span> 萧德言<a class="anchor" aria-label="anchor" href="#%E8%90%A7%E5%BE%B7%E8%A8%80"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶六-萧德言-1"></span>
唐萧德言笃志于学，每开五经，必盥濯束带，危坐对之。妻子谓曰：「终日如是，无乃劳乎？」德言曰：「敬先师之言，岂惮于此乎。」《谭宾录》（《广记》二〇二）。</li>
</ol>
</div>
<div id="袁承序" class="section level2">
<h2>
<span class="header-section-number">57.46</span> 袁承序<a class="anchor" aria-label="anchor" href="#%E8%A2%81%E6%89%BF%E5%BA%8F"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶六-袁承序-1"></span>
见岑文本<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html#%E5%94%90%E8%BD%B6%E5%85%AD-%E5%B2%91%E6%96%87%E6%9C%AC-3">3</a>。</li>
</ol>
</div>
<div id="敬-播" class="section level2">
<h2>
<span class="header-section-number">57.47</span> 敬　播<a class="anchor" aria-label="anchor" href="#%E6%95%AC-%E6%92%AD"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶六-敬播-1"></span>
太宗破高丽于安市城东南，斩首二万余级，降者二万余人，俘获牛马十万余匹。因名所幸山为「驻跸山」。许敬宗为文刻石纪功焉。中书舍人敬播曰：「圣人与天地合德，山名驻跸，此盖天意銮舆不复更东矣。」自七月攻安市，城拔，乃班师焉。《大唐新语》七。</li>
</ol>
</div>
<div id="谷那律" class="section level2">
<h2>
<span class="header-section-number">57.48</span> 谷那律<a class="anchor" aria-label="anchor" href="#%E8%B0%B7%E9%82%A3%E5%BE%8B"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶六-谷那律-1"></span>
谷那律，贞观中为谏议大夫，褚遂良呼为九经库。永徽中，尝从猎，途中遇雨。高宗问：「油衣若为得不漏？」那律曰：「能以瓦为之，不漏也。」意不为畋猎。高宗深赏焉，赐那律绢帛二百疋。《大唐新语》一。《唐会要》二八。《唐语林》一。　案：《贞观政要》一〇、《旧唐书》一八九、《新唐书》一九八亦载之，并为太宗事迹。《通鉴》一九九则同此。</li>
</ol>
</div>
<div id="契苾何力" class="section level2">
<h2>
<span class="header-section-number">57.49</span> 契苾何力<a class="anchor" aria-label="anchor" href="#%E5%A5%91%E8%8B%BE%E4%BD%95%E5%8A%9B"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶六-契苾何力-1"></span>
见薛万备<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html#%E5%94%90%E8%BD%B6%E5%85%AD-%E8%96%9B%E4%B8%87%E5%A4%87-1">1</a>。</p></li>
<li><p><span id="唐轶六-契苾何力-2"></span>
契苾何力，铁勒酋长也。太宗征辽，以为前军总管。军次白雀城，被矟中腰，疮重疾甚，太宗亲为傅药。及城破，敕求得伤何力者，付何力令自杀之。何力奏曰：「犬马犹为主，况于人乎？彼为其主致命，冒白刃而刺臣者，是义勇士也。不相识，岂是冤雠？」遂舍之。《大唐新语》七。</p></li>
<li><p><span id="唐轶六-契苾何力-3"></span>
司稼卿梁孝仁，高宗时造蓬莱宫，诸庭院列树白杨。将军契苾何力，铁勒之渠率也，于宫中纵观。孝仁指白杨曰：「此木易长，三数年间宫中可得阴映。」何力一无所应，伹诵古诗云：「白杨多悲风，萧萧愁杀人。」意谓此是冢墓间木，非宫中所宜种。孝仁遽令拔去，更树梧桐也。《隋唐嘉话》中。《唐语林》一。</p></li>
</ol>
</div>
<div id="薛大鼎" class="section level2">
<h2>
<span class="header-section-number">57.50</span> 薛大鼎<a class="anchor" aria-label="anchor" href="#%E8%96%9B%E5%A4%A7%E9%BC%8E"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶六-薛大鼎-1"></span>
薛大鼎为沧州刺史，界内先有〔无〕棣河，隋末填塞，大鼎奏闻开之，引鱼盐于海。百姓歌曰：「新河得通舟檝利，直至沧海鱼盐至。昔日徒行今骋驷，美哉薛公德滂被。」大鼎又决长卢及漳、衡等三河，分泄夏潦，境内无复水害。《大唐新语》四。</p></li>
<li><p><span id="唐轶六-薛大鼎-2"></span>
薛大鼎为沧州刺史，引海水，利鱼盐，邑人歌之。时瀛州刺史贾敦（顺）〔颐〕、冀州刺史郑德本，俱有美政，河北称为「铛脚刺史」。《独异志》上。</p></li>
</ol>
</div>
<div id="尹伊-杨纂" class="section level2">
<h2>
<span class="header-section-number">57.51</span> 尹伊　杨纂<a class="anchor" aria-label="anchor" href="#%E5%B0%B9%E4%BC%8A-%E6%9D%A8%E7%BA%82"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶六-尹伊-1"></span> <span id="唐轶六-杨纂-1"></span>
贞观中，金城坊有人家为胡所劫者，久捕贼不获。时杨纂为雍州长史，判勘京城坊市诸胡，尽禁推问。司法参军尹伊异判之曰：「贼出万端，诈伪非一，亦有胡着汉帽，汉着胡帽，亦须汉里兼求，不得胡中直觅。请追禁西市胡，余请不问。」纂初不同其判，遽命，沉吟少选，乃判曰：「纂输一筹。余依判。」太宗闻之，笑曰：「朕用尹伊，杨纂闻义伏输一筹，朕复得几筹耶？」俄果获贼。尹伊尝为坊州司户，尚药局牒省索杜若，省符下坊州供送。伊判之曰：「坊州本无杜若，天下共知。省符忽有此科，应由谢朓诗误。华省曹郎如此判，岂不畏二十八宿向下笑人！」由是知名。改补雍州司法。《大唐新语》九。《御史台记》（《广记》二四九）。《隋唐嘉话》中。又《广记》四九三引作《国史异纂》。《南部新书》己。　案：今本《刘宾客嘉话录》亦载坊州事，唐兰考为误入。</li>
</ol>
</div>
<div id="冯-立" class="section level2">
<h2>
<span class="header-section-number">57.52</span> 冯　立<a class="anchor" aria-label="anchor" href="#%E5%86%AF-%E7%AB%8B"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶六-冯立-1"></span>
冯立，武德中为东宫率，甚被隐太子亲遇。太子之死也，左右多逃散，立叹曰：「岂有生受其恩，而死逃其难！」于是率兵犯玄武门，苦战，杀屯营将军敬君弘。谓其徒曰：「微以报太子矣。」遂解兵遁于野。俄而来请罪，太宗数之曰：「汝昨者出兵来战，大杀伤吾兵，将何以逃死？」立饮泣而对曰：「立出身事主，期之効命，当战之日，无所顾惮。」因戏欷，悲不自胜。太宗慰勉之，授左屯衞中郎将。立谓所亲曰：「逢莫大之恩幸而获免，终当以死奉答。」未几，突厥至便桥，率数百骑与虏战于咸阳，杀获甚众，所向皆披靡，太宗闻而嘉叹之。时有齐王元吉府左车骑谢叔方率府兵与立合军拒战，及杀敬君弘、中郎将吕衡，王师不振，秦府护军尉尉迟敬德乃持元吉首以示之，叔方下马号泣，拜辞而遁。明日出首，太宗曰：「义士也。」命释之，授右翊衞郎将。《贞观政要》五。《大唐新语》三。</p></li>
<li><p><span id="唐轶六-冯立-2"></span>
出牧南海，前后牧守率多贪冒，蛮夷患之，数为叛逆。立不营生业，衣食取给而已。尝至贪泉，叹曰：「此吴隐之所酌泉也。饮一杯何足道哉，吾当汲而为食。」毕饮而去。《大唐新语》三。</p></li>
</ol>
</div>
<div id="王-璥" class="section level2">
<h2>
<span class="header-section-number">57.53</span> 王　璥<a class="anchor" aria-label="anchor" href="#%E7%8E%8B-%E7%92%A5"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶六-王璥-1"></span>
贞观中，左丞李行廉弟行诠前妻子忠烝其后母，遂私将潜藏，云敕追入内。行廉不知，乃进状问，奉敕推诘极急。其后母诈以领巾勒项卧街中，长安县诘之，云有人诈宣敕唤去，一紫袍人见留宿，不知姓名，勒项送至街中。忠惶恐，私就卜问，被不良人疑之，执送县。县尉王璥引就房内推问，不承。璥先令一人于案褥下伏听，令一人走报长使唤，璥锁房门而去。子母相谓曰：「必不得承。」并私密之语。璥至开门，案下之人亦起，母子大惊，并具承伏法云。《朝野佥载》五。《折狱龟鉴》三。</li>
</ol>
</div>
<div id="蒋-恒" class="section level2">
<h2>
<span class="header-section-number">57.54</span> 蒋　恒<a class="anchor" aria-label="anchor" href="#%E8%92%8B-%E6%81%92"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶六-蒋恒-1"></span>
贞观中，衞州板桥店主张迪妻归宁。有衞州三衞杨贞等三人投店宿，五更早发。夜有人取三衞刀杀张迪，其刀却内鞘中，贞等不知之。至明，店人趋贞等，拔刀血狼藉，囚禁拷讯，贞等苦毒，遂自诬。上疑之，差御史蒋恒覆推。至，总追店人十五以上集，为人不足，且散，唯留一老婆年八十已上。晚放出，令狱典密觇之，曰：「婆出，当有一人与婆语者，即记取姓名，勿令漏泄。」果有一人共语者，即记之。明日复尔。其人又问婆：「使人作何推勘？」如是者二日，并是此人。恒总追集男女三百余人，就中唤与老婆语者一人出，余并放散。问之具伏，云与迪妻奸杀有实。奏之，敕赐帛二百段，除侍御史。《朝野佥载》四。《折狱龟鉴》一。</li>
</ol>
</div>
<div id="裴-略" class="section level2">
<h2>
<span class="header-section-number">57.55</span> 裴　略<a class="anchor" aria-label="anchor" href="#%E8%A3%B4-%E7%95%A5"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶六-裴略-1"></span>
唐初，裴略宿衞考满，兵部试判，为错一字落第。此人即向仆射温彦博处披诉，彦博当时共杜如晦坐，不理其诉。此人即云：「少小以来，自许明辩。至于通传言语，堪作通事舍人。并解作文章，兼能嘲戏。」彦博始回意共语。时厅前有竹，彦博即令嘲竹，此人应声嘲曰：「竹，风吹青肃肃，凌冬叶不凋，经春子不熟。虚心未能待国士，皮上何须生节目。」彦博大喜，即云：「既解通传言语，可传语与厅前屏。」此人走至屏，大声语曰：「方今圣上聪明，辟四门以待士。君是何物，久在此妨贤路，即推倒。」彦博云：「此意著博。」此人云：「非但著膊，亦乃着肚。」当为杜如晦在坐。有此言。彦博、如晦，俱大欢笑，即令送吏部与官。《启颜录》（《广记》二五四）。《大唐新语》一三。《群居解颐》（张本《说郛》三二、陶本《说郛》二四）。</li>
</ol>
</div>
<div id="张昌龄" class="section level2">
<h2>
<span class="header-section-number">57.56</span> 张昌龄<a class="anchor" aria-label="anchor" href="#%E5%BC%A0%E6%98%8C%E9%BE%84"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶六-张昌龄-1"></span>
见王师旦<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html#%E5%94%90%E8%BD%B6%E5%85%AD-%E7%8E%8B%E5%B8%88%E6%97%A6-1">1</a>。</p></li>
<li><p><span id="唐轶六-张昌龄-2"></span>
张昌龄与太皇作息兵甲诏，叹曰：「祢衡、潘岳之俦也。」《南部新书》丙。《唐诗纪事》八。</p></li>
<li><p><span id="唐轶六-张昌龄-3"></span>
见苏味道<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB-1.html#%E5%94%90%E8%BD%B6%E5%85%AB-%E8%8B%8F%E5%91%B3%E9%81%93-9">9</a>。</p></li>
</ol>
</div>
<div id="慧-静" class="section level2">
<h2>
<span class="header-section-number">57.57</span> 慧　静<a class="anchor" aria-label="anchor" href="#%E6%85%A7-%E9%9D%99"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶六-慧静-1"></span>
贞观中，纪国寺僧慧静撰《续英华诗》十卷，行于代。慧静尝言曰：「作之非难，鉴之为贵。吾所搜拣，亦《诗》三百篇之次矣。」慧静俗姓房，有藻识。今复有诗篇十卷，与《英华》相似，起自梁代，迄于今朝，以类相从，多于慧静所集，而不题撰集人名氏。《大唐新语》九。《南部新书》乙。</li>
</ol>
</div>
<div id="尉迟乙僧" class="section level2">
<h2>
<span class="header-section-number">57.58</span> 尉迟乙僧<a class="anchor" aria-label="anchor" href="#%E5%B0%89%E8%BF%9F%E4%B9%99%E5%83%A7"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶六-尉迟乙僧-1"></span>
尉迟乙僧者，吐火罗国人。贞观初，其国王以丹青奇妙荐之阙下。又云其国尚有兄甲僧，未见其画踪也。乙僧今慈恩寺塔前功德，又凹凸花面中间千手眼大悲精妙之状，不可名焉。又光宅寺七宝台后面画降魔像千怪万状，实奇踪也。凡画功德、人物、花鸟，皆是外国之物像，非中华之威仪。前辈云：「尉迟乙僧，阎立本之比也。」景玄尝以阎画外国之人，未尽其妙；尉迟画中华之像，抑亦未闻。由是评之，所攻各异。其故居神品也。《唐朝名画录》。 又《广记》二一一引作《唐画断》。《宣和画谱》一。</p></li>
<li><p><span id="唐轶六-尉迟乙僧-2"></span>
尉迟乙僧，于阗国人，父跋质那。乙僧国初授宿衞官，袭封郡公。善画外国及佛像。时人以跋质那为大尉迟，乙僧为小尉迟。画外国及菩萨，小则用笔紧劲，如屈铁盘丝，大则洒落有气概。僧悰云：「外国鬼神，奇形异貌，中华罕继。」窦云：「澄思用笔，虽与中华道殊，然气正迹高，可与顾、陆为友。」　《历代名画记》九。</p></li>
<li><p><span id="唐轶六-尉迟乙僧-3"></span>
尉迟乙僧画平阳公主像，据鞍佩橐鞬，唐初奇笔。画马尤精好，在韩干上。《纬略》一〇。</p></li>
<li><p><span id="唐轶六-尉迟乙僧-4"></span>
普贤堂，本天后梳洗堂，蒲萄垂实，则幸此堂。今堂中尉迟画颇有奇处，四壁画像及脱皮白骨，匠意极险。又变形三魔女，身若出壁。又佛圆光，均彩相错乱目成。讲东壁佛座前锦如断古标。又左右梵僧及诸蕃往奇，然不及西壁。西壁逼之摽摽然。《酉阳杂俎》续集六。</p></li>
</ol>
</div>
<div id="王-定" class="section level2">
<h2>
<span class="header-section-number">57.59</span> 王　定<a class="anchor" aria-label="anchor" href="#%E7%8E%8B-%E5%AE%9A"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶六-王定-1"></span>
王定为中书，常僻于画。公政之外，每图像菩萨、高僧、士女，皆冠于当代。每经画处，咸谓惊人。《唐朝名画录》。《图绘宝鉴》二。</li>
</ol>
</div>
<div id="张孝师" class="section level2">
<h2>
<span class="header-section-number">57.60</span> 张孝师<a class="anchor" aria-label="anchor" href="#%E5%BC%A0%E5%AD%9D%E5%B8%88"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶六-张孝师-1"></span>
张孝师为骠骑尉，尤善画地狱，气候幽默。孝师曾死复苏，具见冥中事，故备得之。吴道玄见其画，因效为地狱变。《历代名画记》九。又《御览》七五一引。《宣和画谱》一。《图绘宝鉴》二。</li>
</ol>
</div>
<div id="萧-翼" class="section level2">
<h2>
<span class="header-section-number">57.61</span> 萧　翼<a class="anchor" aria-label="anchor" href="#%E8%90%A7-%E7%BF%BC"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶六-萧翼-1"></span>
太宗以翼为监察御史，充使取羲之《兰亭序》真迹于越僧辩才。翼初作北人南游，一见款密，留宿，设缸面酒。江东缸面，犹河北曰瓮头，盖初熟酒也。酣乐之后，探韵赋诗。才探来字诗云：「初酝一缸开，新知万里来。披云同落莫，步月共徘徊。夜久孤琴思，风长旅雁哀。非君有秘术，谁照不燃灰。」翼探招字诗云：「邂逅款良宵，慇懃荷胜招。弥天俄若旧，初地岂成遥。酒蚁倾还泛，心猿躁似调。谁怜失群翼，长苦业风飘。」既而以术取其书以归。本名世翼。《唐诗纪事》五出《法书要录》三载何延之《兰亭记》，又《广记》二〇八引之。</li>
</ol>
</div>
<div id="赵耶利" class="section level2">
<h2>
<span class="header-section-number">57.62</span> 赵耶利<a class="anchor" aria-label="anchor" href="#%E8%B5%B5%E8%80%B6%E5%88%A9"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶六-赵耶利-1"></span>
赵耶利居士，唐初天水人也。以琴道见重于海内，帝王贤贵靡不钦风。旧错谬十五余弄，皆削凡归雅，无一征玷不合于古。述《执法象》及《胡笳五弄谱》两卷。弟子达者三人，并当代翘楚。贞观十年，终于曹，寿七十六。弟子宋孝臻、公孙常。《乐纂》（《御览》五七九》。　案：赵耶利《新唐书·艺文志》作「赵邪利」。</li>
</ol>
</div>
<div id="罗黑黑" class="section level2">
<h2>
<span class="header-section-number">57.63</span> 罗黑黑<a class="anchor" aria-label="anchor" href="#%E7%BD%97%E9%BB%91%E9%BB%91"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶六-罗黑黑-1"></span>
见唐太宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E5%A4%AA%E5%AE%97-143">143</a>。</li>
</ol>
</div>
<div id="裴洛儿" class="section level2">
<h2>
<span class="header-section-number">57.64</span> 裴洛儿<a class="anchor" aria-label="anchor" href="#%E8%A3%B4%E6%B4%9B%E5%84%BF"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶六-裴洛儿-1"></span>
贞观中，弹琵琶裴洛儿始废拨用手，今俗谓搊琵琶是也。《隋唐嘉话》中。《广记》二〇五、张本《说郛》六七引作《国史异纂》。《琵琶录》（陶本《说郛》一〇二、张本《说郛》二〇）。</li>
</ol>
</div>
<div id="王君操" class="section level2">
<h2>
<span class="header-section-number">57.65</span> 王君操<a class="anchor" aria-label="anchor" href="#%E7%8E%8B%E5%90%9B%E6%93%8D"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶六-王君操-1"></span>
王君操父大业中为郷人李君则殴死。贞观初，君则以运代迁革，不惧宪纲；又以君操孤微，必无复雠之志，遂诣州府自露，为君操密藏白刃刺杀之，刳其心肝，咀之立尽。诣刺史自陈，州司以其擅杀，问之曰：「杀人偿死，律有明文，何方自理，以求生路？」君操曰：「亡父被杀二十余年，闻诸典礼，父雠不同天，早愿从之，久而未遂。常惧灭亡，不展冤情。今耻既雪，甘从刑宪。」州司上闻，太宗特原之。《大唐新语》五。</li>
</ol>
</div>
<div id="甄-权" class="section level2">
<h2>
<span class="header-section-number">57.66</span> 甄　权<a class="anchor" aria-label="anchor" href="#%E7%94%84-%E6%9D%83"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶六-甄权-1"></span>
甄权精究医术，为天下最。年一百三岁，唐太宗幸其宅，拜朝散大夫。《谭宾录》（《广记》二一八）。《唐会要》八二。</li>
</ol>
</div>
<div id="孙思邈" class="section level2">
<h2>
<span class="header-section-number">57.67</span> 孙思邈<a class="anchor" aria-label="anchor" href="#%E5%AD%99%E6%80%9D%E9%82%88"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶六-孙思邈-1"></span>
孙思邈，华原人，七岁就学，日讽千言。及长，善谭庄老百家之说。周宣帝时，以王室多故，隐于太白山。隋文帝辅政，征为国子博士，不就。常谓人曰：「过是五十年，当有圣人出，吾方助之，以济生人。」太宗召诣京师，嗟其颜貌甚少，谓之曰：「故知有道者诚可尊重，羡门之徒，岂虚也哉！」将授之以爵位，固辞不受。高宗召拜谏议大夫，又固辞。时年九十余，而视听不衰，颇明推步导养之术。时范阳卢照邻，有盛名于朝，而染恶疾，嗟禀受之不同，昩彭殇之殊致，尝问于思邈曰：「名医愈疾，其道如何？」对曰：「吾闻善言天者，必本之于人。天有四时五行，寒暑迭代，其运转也。和而为雨，怒而为风，凝为霜雪，张为虹蜺，此天地之常数。人有四肢五藏，一觉一寐，呼吸吐纳，精气往来，流而为荣衞，彰而为气色，发而为声音，此人之常数也。阳用其精，阴用其形，天人之所同也。及其失也，蒸则生热，否则生寒，结而为瘤赘，陷而为痈疽，奔而为喘乏，竭而为焦枯，沴发乎面，变动乎形，推此以及天，则兆亦如之。故五纬盈缩，星辰错行，日月薄蚀，彗孛流飞，此又天文之危沴也。寒暑不时，此天地之蒸否也。石立土踊，此天地之瘤赘也。山崩地陷，此天地之痈疽也。奔风暴雨，此天地之喘乏也。雨泽不降，川渎涸竭，此天地之焦枯也。良医导之以药石，救之以针剂。圣人和之以至德，辅之以人事。故体有可愈之疾，天地有可消之灾也。」又曰：「胆欲大而心欲小，智欲圆而行欲方。诗曰：『如临深渊；如履薄冰。』谓小心也。『赳赳武夫，公侯干城。』谓大胆也。不为利回，不为义疚，仁之方也。见几而作，不俟终日，智之圆也。」制授承务郎，直尚药局。永徽初卒，遗令薄葬，不设明器牲牢之奠。月余颜色不变，举尸入棺，如空焉。时人疑其尸解矣。《大唐新语》一〇。《谭宾录》（《广记》二一八）。《仙传拾遗》及《宣室志》（《广记》二一）。</p></li>
<li><p><span id="唐轶六-孙思邈-2"></span>
初，魏征等受诏修齐、梁、周、隋等五代史，恐有遗漏，屡访于思邈，口以传授，有如目覩。东台侍郎孙处约尝将其五子、儆、俊、侑、佺，以谒思邈。思邈曰：「俊当先贵，侑当晚达，佺最居重位，祸在执兵。」后皆如其言。太子詹事卢齐卿，自幼时请问人伦之事，思邈曰：「汝后五十年，位登方伯，吾孙当为属吏，可自保也。」齐卿后为徐州刺史，思邈孙溥，果为徐州萧县丞。邈初谓齐卿言时，溥犹未生，而预知其事。凡诸异迹，多如此焉。《仙传拾遗》及《宣室志》（《广记》二一）。《续前定录》（张本《说郛》一〇〇、陶本《说郛》七二）。</p></li>
<li><p><span id="唐轶六-孙思邈-3"></span>
孙思邈年百余岁，善医术。谓高仲舒曰：「君有贵相，当数政刺史。若为齐州刺史，邈有一儿作尉，事使君，虽合得杖，君当忆老人言，愿放之。」后果如其言，已剥其衣讫，忽记忆，遂放。《定命录》（《广记》二二二）。</p></li>
<li><p><span id="唐轶六-孙思邈-4"></span>
孙思邈以交加木造百齿梳用之，养生要法也。《樵人直说》（《云仙杂记》三）。</p></li>
<li><p><span id="唐轶六-孙思邈-5"></span>
孙思邈尝隐终南山，与宣律和尚相接，每来往互参宗旨。时大旱，西域僧请于昆明池结坛祈雨，诏有司备香灯，凡七日，缩水数尺。忽有老人夜诣宣律和尚求救，曰：「弟子昆明池龙也，无雨久，匪由弟子。胡僧利弟子脑，将为药，欺天子言祈雨，命在旦夕，乞和尚法力加护。」宣公辞曰：「贫道持律而已，可求孙先生。」老人因至思邈石室求救。孙谓曰：「我知昆明龙宫有仙方三十首，尔传与予，予将救汝。」老人曰：「此方上帝不许妄传，今急矣，固无所吝。」有顷，捧方而至。孙曰：「尔第还，无虑胡僧也。」自是池水忽涨，数日溢岸，胡僧羞恚而死。孙复著《千金方》三十卷，每卷入一方，人不得晓。及卒后，时有人见之。《酉阳杂俎》前集二。《仙传拾遗》及《宣室志》（《广记》二一）。</p></li>
</ol>
</div>
<div id="李淳风" class="section level2">
<h2>
<span class="header-section-number">57.68</span> 李淳风<a class="anchor" aria-label="anchor" href="#%E6%9D%8E%E6%B7%B3%E9%A3%8E"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶六-李淳风-1"></span>
见袁天纲<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html#%E5%94%90%E8%BD%B6%E4%BA%94-%E8%A2%81%E5%A4%A9%E7%BA%B2-4">4</a>。</p></li>
<li><p><span id="唐轶六-李淳风-2"></span>
太史令李淳风校新历成，奏太阳合朔，当蚀既，于占不吉。太宗不悦，曰：「日或不蚀，卿将何以自处？」曰：「有如不蚀，则臣请死之。」及期，帝候日于庭，谓淳风曰：「吾放汝与妻子别。」对以尚早一刻，指表影曰：「至此蚀矣。」如言而蚀，不差毫发。《隋唐嘉话》中。《广记》七六引作《国史异纂》。</p></li>
<li><p><span id="唐轶六-李淳风-3"></span>
见唐太宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E5%A4%AA%E5%AE%97-111">111</a>。</p></li>
<li><p><span id="唐轶六-李淳风-4"></span>
李太史与张文收率更坐，有暴风自南而至，李以南五里当有哭者，张以为有音乐。左右驰马观之，则遇送葬者，有鼓吹焉。《隋唐嘉话》中。《广记》七六引作《国史异纂》。《唐语林》五。</p></li>
<li><p><span id="唐轶六-李淳风-5"></span>
见武皇后<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E6%AD%A6%E7%9A%87%E5%90%8E-3">3</a>。</p></li>
</ol>
</div>
<div id="袁客师" class="section level2">
<h2>
<span class="header-section-number">57.69</span> 袁客师<a class="anchor" aria-label="anchor" href="#%E8%A2%81%E5%AE%A2%E5%B8%88"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶六-袁客师-1"></span>
天纲有子客师，传其父业，所言亦验。客师官为廪牺令。显庆中，与贾文通同供奉。高宗以银合合一鼠，令诸术数人射之，皆言有一鼠，客师亦曰：「鼠也，然入一出四。其鼠入合中，已生三子。」果有四矣。客师尝与一书生同过江，登舟，遍视舟中人颜色，谓同侣曰：「不可速也。」遂相引登岸。私语曰：「吾见舟中数十人，皆鼻下黑气，大厄不久。岂可知而从之，但少留。」舟未发间，忽见一丈夫，神色高朗，跛一足，负担驱驴登舟。客师见此人，乃谓侣曰：「可以行矣。贵人在内，吾侪无忧矣。」登舟而发。至中流，风涛忽起，危惧虽甚，终济焉。询驱驴丈夫，乃是娄师德也。后位至纳言焉。《定命录》（《广记》二二一）。《云谷杂记》二。</li>
</ol>
</div>
<div id="张冏藏" class="section level2">
<h2>
<span class="header-section-number">57.70</span> 张冏藏<a class="anchor" aria-label="anchor" href="#%E5%BC%A0%E5%86%8F%E8%97%8F"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶六-张冏藏-1"></span>
张冏藏善相，与袁天纲齐名。有河东裴某，年五十三为三衞，当夏季番，入京，至浐水西店买饭。同坐有一老人谓裴曰：「贵人。」裴因对曰：「某今年五十三，尚为三衞，岂望官爵？老父奈何谓仆为贵人？」老父笑曰：「君自不知耳。从今二十五日，得三品官。」言毕便别。乃张冏藏也。裴至京，当番已二十一日。属太宗气疾发动，良医名药，进服皆不効，坐卧寝食不安，有诏：三衞已上，朝士已下，皆令进方。裴随例进一方，乳煎荜拨而服，其疾便愈。敕付中书，使与一五品官。宰相逡巡，未敢进拟。数日，太宗气疾又发，又服荜拨差，因问前三衞得何官，中书云：「未审与五品文官、武官？」太宗怒曰：「治一拨乱天子得活，何不与官？向若治宰相病可，必当日得官。」其日，特恩与三品正员京官，拜鸿胪卿，累迁至本州刺史。刘仁轨，尉氏人。年七八岁时，冏藏过其门见焉，谓其父母曰：「此童子骨法甚奇，当有贵禄，宜保养教诲之。」后仁轨为陈仓尉，冏藏时被流剑南，经岐州过，冯长命为岐州刺史，令看判司已下，无人至五品者。出逢仁轨，凛然变色，却谓冯使君曰：「得贵人也。」遂细看之，后至仆射。谓之曰：「仆二十年前于尉氏见一小儿，其骨法与公相类，当时不问姓名，不知谁耳。」轨笑曰：「尉氏小儿，仁轨是也。」冏藏曰：「公不离四品。若犯大罪，即三品已上。」后从给事中出为青州刺史，知海运，遭风失船，被河间公李义府谮之，差御史袁异式推之，大理断死，特敕免死除名，于辽东効力。入为大司宪，竟位至左仆射。卢嘉玚有庄田在许州，与表丈人河清张某邻近，张任监察御史，丁忧，及终制，携嘉玚同诣张冏藏。其时嘉玚年尚龆龀，张入见冏藏，立嘉玚于中门外。张谓冏藏曰：「服终欲见宰执，不知何如？」冏藏曰：「侍御且得本官，纵迁，不过省郎。」言毕，冏藏相送出门，忽见嘉玚，谓张曰：「侍御官爵不及此儿。此儿甚贵而寿，典十郡已上。」后嘉玚历十郡守，寿至八十。魏齐公元忠少时，曾谒冏藏，冏藏待之甚薄，就质通塞，亦不答也。公大怒曰：「仆不远千里裹粮，非徒行耳，必谓明公有以见教，而含木舌，不尽勤勤之意耶！且穷通贫贱，自属苍苍，何预公焉！」因拂衣而去。冏藏遽起，言曰：「君之相禄，正在怒中。后当位极人臣。」……姚元崇、李迥秀、杜景佺三人，因选同诣冏藏，冏藏云：「公三人并得宰相。然姚最富贵，出入数度为相。」后皆如言。《定命录》（《广记》二二一）。</p></li>
<li><p><span id="唐轶六-张冏藏-2"></span>
见李𪟝19。</p></li>
<li><p><span id="唐轶六-张冏藏-3"></span>
见娄师德<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB-1.html#%E5%94%90%E8%BD%B6%E5%85%AB-%E5%A8%84%E5%B8%88%E5%BE%B7-2">2</a>。</p></li>
<li><p><span id="唐轶六-张冏藏-4"></span>
见张嘉贞<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%94%90%E8%BD%B6%E5%8D%81%E4%B8%80-%E5%BC%A0%E5%98%89%E8%B4%9E-6">6</a>。</p></li>
<li><p><span id="唐轶六-张冏藏-5"></span>
周郎中裴珪妾赵氏，有美色，曾就张璟藏卜年命。藏曰：「夫人目长而漫视。准相书，猪视者淫。妇人目有四白，五夫守宅。夫人终以奸废，宜慎之。」赵笑而去。后果与人奸，没入掖庭。《朝野佥载》一。</p></li>
</ol>
</div>
<div id="玄-奘" class="section level2">
<h2>
<span class="header-section-number">57.71</span> 玄　奘<a class="anchor" aria-label="anchor" href="#%E7%8E%84-%E5%A5%98"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶六-玄奘-1"></span>
沙门玄奘俗姓陈，偃师人，少聪敏，有操行。贞观三年，因疾而挺志往五天竺国，凡经十七岁，至贞观十九年二月十五日，方到长安。足所亲践者一百一十一国，探求佛法，咸究根源。凡得经论六百五十七部，佛舍利并佛像等甚多。京城士女迎之，填城隘郭。时太宗在东都，乃留所得经像于弘福寺，有瑞气徘徊像上，移晷乃灭。遂诣驾，并将异方奇物朝谒，太宗谓之曰：「法师行后，造弘福寺，其处虽小，禅院虚静，可谓翻译之所。」太宗御制《圣教序》。高宗时为太子，又作《述圣记》，并勒于碑。麟德中，终于坊郡玉华寺。玄奘撰《西域记》十二卷，见行于代。著作郎敬播为之序。《大唐新语》一三。《南部新书》壬。</p></li>
<li><p><span id="唐轶六-玄奘-2"></span>
唐初，有僧玄奘往西域取经，一去十七年。始去之日，于齐州灵严寺院，有松一本立于庭，奘以手摩其枝曰：「吾西去求佛教，汝可西长。若归，即此枝东向，使吾门人弟子知之。」及去，年年西指，约长数丈。一年忽东向指，门人弟子曰：「教主归矣。」乃西迎之。奘果还归，得佛经六百部。至今众谓之摩顶松。《独异志》上。又《广记》九二引。《广异记》（《类说》八）。</p></li>
<li><p><span id="唐轶六-玄奘-3"></span>
沙门玄奘俗姓陈，偃师县人也。幼聪慧，有操行。唐武德初，往西域取经。行至罽宾国，道险，虎豹不可过，奘不知为计，乃鏁房门而坐。至夕开门，见一老僧，头面疮痍，身体脓血，床上独坐，莫知来由。奘乃礼拜勤求，僧口授《多心经》一卷，令奘诵之。遂得山川平易，道路开辟，虎豹藏形，魔鬼潜迹。遂至佛国，取经六百余部而归。其《多心经》至今诵之。《独异志》及《唐新语》（《广记》九二）。《五色线》下。</p></li>
<li><p><span id="唐轶六-玄奘-4"></span>
奘法师至中印度郍烂陁寺，馆于幼日王院觉贤房第四重阁，日供步罗果一百二十枚，大人米等。《南部新书》庚。</p></li>
<li><p><span id="唐轶六-玄奘-5"></span>
国初，僧玄奘往五印取经，西域敬之。成式见倭国僧金刚三昩，言尝至中天，寺中多画玄奘蔴𪨗及匙筯，以彩云乘之，盖西域所无者。每至斋日，辄膜拜焉。《酉阳杂俎》前集三。</p></li>
<li><p><span id="唐轶六-玄奘-6"></span>
慈恩寺，寺本净觉故伽蓝，因而营建焉。凡十余院，总一千八百九十七间，敕度三百僧。初，三藏自西域回，诏太常卿江夏王道宗设九部乐，迎经像入寺，彩车凡千余辆，上御安福门观之。太宗尝赐三藏衲，约直百余金，其工无针𫄧之迹。初，三藏翻《因明》，译经僧栖玄，以论示尚药奉御吕才，才遂张之广衢，指其长短，著《破义图》。其序云：「岂谓象系之表，犹开八正之门；形器之先，更弘二知之教。」立难四十余条。诏才就寺对论。三藏谓才云：「檀越平生未见太玄，诏问须臾即解。由来不窥象戏，试造旬日即成。以此有限之心，逢事即欲穿凿。」因重申所难，一一收摄，折毫藏耳，衮衮不穷，凡数千言。才屈不能领，辞屈礼拜。塔西面画湿耳师子，仰摹蟠龙，尉迟画。及花子钵、曼殊，皆一时绝妙。《酉阳杂俎》续集六。</p></li>
<li><p><span id="唐轶六-玄奘-7"></span>
玄奘以回锋纸印普贤象，施于四众，每岁五驮无余。《僧图逸录》（《云仙杂记》五）。</p></li>
</ol>
</div>
<div id="王-宏" class="section level2">
<h2>
<span class="header-section-number">57.72</span> 王　宏<a class="anchor" aria-label="anchor" href="#%E7%8E%8B-%E5%AE%8F"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶六-王宏-1"></span>
王宏，济南人，太宗幼日同学，因问为八体书。太宗既即极，因访宏，而郷人竟传隐去。是亦子陵之徒欤！《龙城录》上。</li>
</ol>
</div>
<div id="辛-郁" class="section level2">
<h2>
<span class="header-section-number">57.73</span> 辛　郁<a class="anchor" aria-label="anchor" href="#%E8%BE%9B-%E9%83%81"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶六-辛郁-1"></span>
唐辛郁，管城人也。旧名太公，弱冠，遭太宗于行所。问何人，曰：「辛太公。」太宗曰：「何如旧太公？」郁曰：「旧太公八十始遇文王。臣今适年十八，已遇陛下，过之远矣。」太宗悦，命直中书。《御史台记》（《广记》二四九）。</li>
</ol>
</div>
<div id="卢庄道" class="section level2">
<h2>
<span class="header-section-number">57.74</span> 卢庄道<a class="anchor" aria-label="anchor" href="#%E5%8D%A2%E5%BA%84%E9%81%93"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶六-卢庄道-1"></span>
卢庄道，范阳人也，天下称为名家。聪慧敏悟，冠于今古。父彦与高士廉有旧。庄道少孤，年十二，造士廉，廉以故人子，引令坐。会有上书者，庄道窃窥览，谓士廉曰：「此文庄道所作。」士廉怪，谓曰：「后生勿妄言，为轻薄之行。请诵之。」果通。复请倒诵，又通。士廉称叹久之。乃跪谢曰：「此文实非庄道所作，向傍窥而记耳。」士廉取他文及案牍，命读之，一览而倒诵。并呈示所撰文章。士廉具以闻，太宗召见，策试擢第，年十六，授河池尉。满二岁，制举擢甲科。召见，太宗曰：「此是朕聪明小儿邪？」特授长安尉。太宗将省囚徒，庄道年才二十，县令以幼年，惧不举，将以他尉代之。庄道不从。时系囚四百余人，俱预书状，庄道但闲暇，不之省也。令丞等忧惧，屡以为言，庄道从容自若。翌日，太宗召囚，庄道乃徐书状以进，引诸囚入。庄道对御评其罪状轻重，留系月日，应对如神。太宗惊叹，即日拜监察御史。《御史台记》（《广记》一七四）。《大唐新语》八。</li>
</ol>
</div>
<div id="贾嘉隐" class="section level2">
<h2>
<span class="header-section-number">57.75</span> 贾嘉隐<a class="anchor" aria-label="anchor" href="#%E8%B4%BE%E5%98%89%E9%9A%90"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶六-贾嘉隐-1"></span>
贾嘉隐年七岁，以神童召见。时长孙太尉无忌、徐司空𪟝于朝堂立语。徐戏之曰：「吾所倚者何树？」曰：「松树。」徐曰：「此槐也，何得言松？」嘉隐云：「以公配木，何得非松。」长孙复问：「吾所倚何树？」曰：「槐树。」公曰：「汝不能复矫对耶？」嘉隐曰：「何烦矫对，但取其以鬼对木耳。」年十一二，贞观年被举，虽有俊辩，仪容丑陋。尝在朝堂取进止，朝堂官退朝并出，俱来就看。余人未语，英国公徐𪟝先即诸宰贵云：「此小儿恰似獠面，何得聪明？」诸人未报，贾嘉隐即应声答之曰：「胡头尚为宰相，獠面何废聪明。」举朝人皆大笑。徐状胡故也。《隋唐嘉话》中。又《广记》二五四引。《大唐新语》八。《唐语林》三。　案：《刘宾客嘉话录》亦有此文，近人唐兰考为误入。</li>
</ol>
</div>
<div id="柴绍弟" class="section level2">
<h2>
<span class="header-section-number">57.76</span> 柴绍弟<a class="anchor" aria-label="anchor" href="#%E6%9F%B4%E7%BB%8D%E5%BC%9F"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶六-柴绍弟-1"></span>
柴绍之弟某，有材力，轻趫迅捷，踊身而上，挺然若飞，十余步乃止。太宗令取赵公长孙无忌鞍鞯，仍先报无忌，令其守备。其夜，见一物如鸟飞入宅内，割双而去，追之不及。又遣取丹阳公主镂金函枕，飞入房内，以手撚土公主面上，举头，即以他枕易之而去，至晓乃觉。尝着吉莫𫖇走上砖城，直至女墙，手无攀引。又以足踏佛殿柱，至簷头，捻椽复上。越百尺楼阁，了无障碍。太宗奇之，曰：「此人不可处京邑。」出为外官。时人号为「壁龙」。太宗尝赐长孙无忌七宝带，直千金，时有大盗段师子从屋上上椽孔间而下，露拔刀谓曰：「公动即死。」遂于函中取带去，以刀拄地，踊身椽孔间出。《朝野佥载》六。</li>
</ol>
</div>
<div id="裴玄智" class="section level2">
<h2>
<span class="header-section-number">57.77</span> 裴玄智<a class="anchor" aria-label="anchor" href="#%E8%A3%B4%E7%8E%84%E6%99%BA"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶六-裴玄智-1"></span>
武德中，有沙门信义习禅，以三阶为业，于化度寺置无尽藏。贞观之后，舍施钱帛金玉，积聚不可胜计，常使此僧监当。分为三分，一分供养天下伽蓝增修之备，一分以施天下饥馁悲田之苦，一分以充供养无碍士女礼忏。阗咽舍施，争次不得。更有连车载钱绢，舍而弃去，不知姓名。贞观中，有裴玄智者，戒行精勤，入寺洒扫，积十数年。寺内徒众以其行无玷缺，使守此藏。后密盗黄金，前后所取，略不知数，寺众莫之觉也。因僧使去，遂便不还。惊疑所以，观其寝处，题诗云：「放羊狼颔下，置骨狗前头。自非阿罗汉，安能免得偷？」更不知所之。《辨疑志》（《广记》四九三）。</li>
</ol>
</div>
</div>
  <div class="chapter-nav">
<div class="prev"><a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html"><span class="header-section-number">56</span> 唐人轶事汇编卷五</a></div>
<div class="next"><a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html"><span class="header-section-number">58</span> 唐人轶事汇编卷七</a></div>
</div></main><div class="col-md-3 col-lg-2 d-none d-md-block sidebar sidebar-chapter">
    <nav id="toc" data-toggle="toc" aria-label="On this page"><h2>On this page</h2>
      <ul class="nav navbar-nav">
<li><a class="nav-link" href="#%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD"><span class="header-section-number">57</span> 唐人轶事汇编卷六</a></li>
<li><a class="nav-link" href="#%E9%95%BF%E5%AD%99%E6%97%A0%E5%BF%8C"><span class="header-section-number">57.1</span> 长孙无忌</a></li>
<li><a class="nav-link" href="#%E9%AB%98%E5%A3%AB%E5%BB%89"><span class="header-section-number">57.2</span> 高士廉</a></li>
<li><a class="nav-link" href="#%E5%B0%89%E8%BF%9F%E6%95%AC%E5%BE%B7"><span class="header-section-number">57.3</span> 尉迟敬德</a></li>
<li><a class="nav-link" href="#%E4%BE%AF%E5%90%9B%E9%9B%86"><span class="header-section-number">57.4</span> 侯君集</a></li>
<li><a class="nav-link" href="#%E7%A8%8B%E7%9F%A5%E8%8A%82"><span class="header-section-number">57.5</span> 程知节</a></li>
<li><a class="nav-link" href="#%E8%99%9E%E4%B8%96%E5%8D%97"><span class="header-section-number">57.6</span> 虞世南</a></li>
<li><a class="nav-link" href="#%E5%94%90-%E4%BF%AD"><span class="header-section-number">57.7</span> 唐　俭</a></li>
<li><a class="nav-link" href="#%E6%9D%8E-%F0%AA%9F%9D"><span class="header-section-number">57.8</span> 李　𪟝</a></li>
<li><a class="nav-link" href="#%E7%A7%A6%E5%8F%94%E5%AE%9D"><span class="header-section-number">57.9</span> 秦叔宝</a></li>
<li><a class="nav-link" href="#%E8%A4%9A-%E4%BA%AE"><span class="header-section-number">57.10</span> 褚　亮</a></li>
<li><a class="nav-link" href="#%E6%9D%8E%E7%99%BE%E8%8D%AF"><span class="header-section-number">57.11</span> 李百药</a></li>
<li><a class="nav-link" href="#%E5%A7%9A%E6%80%9D%E5%BB%89"><span class="header-section-number">57.12</span> 姚思廉</a></li>
<li><a class="nav-link" href="#%E6%9D%8E%E5%AE%88%E7%B4%A0"><span class="header-section-number">57.13</span> 李守素</a></li>
<li><a class="nav-link" href="#%E4%BB%A4%E7%8B%90%E5%BE%B7%E6%A3%BB"><span class="header-section-number">57.14</span> 令狐德棻</a></li>
<li><a class="nav-link" href="#%E6%9D%8E%E5%A4%A7%E4%BA%AE"><span class="header-section-number">57.15</span> 李大亮</a></li>
<li><a class="nav-link" href="#%E6%9D%8E%E9%81%93%E8%A3%95"><span class="header-section-number">57.16</span> 李道裕</a></li>
<li><a class="nav-link" href="#%E8%96%9B%E4%B8%87%E5%BD%BB"><span class="header-section-number">57.17</span> 薛万彻</a></li>
<li><a class="nav-link" href="#%E8%96%9B%E4%B8%87%E5%A4%87"><span class="header-section-number">57.18</span> 薛万备</a></li>
<li><a class="nav-link" href="#%E8%B5%B5%E5%85%83%E6%A5%B7"><span class="header-section-number">57.19</span> 赵元楷</a></li>
<li><a class="nav-link" href="#%E4%B8%98%E8%A1%8C%E6%81%AD"><span class="header-section-number">57.20</span> 丘行恭</a></li>
<li><a class="nav-link" href="#%E8%94%BA-%E8%AC%A9"><span class="header-section-number">57.21</span> 蔺　謩</a></li>
<li><a class="nav-link" href="#%E5%B2%91%E6%96%87%E6%9C%AC"><span class="header-section-number">57.22</span> 岑文本</a></li>
<li><a class="nav-link" href="#%E5%88%98-%E6%B4%8E"><span class="header-section-number">57.23</span> 刘　洎</a></li>
<li><a class="nav-link" href="#%E9%A9%AC-%E5%91%A8"><span class="header-section-number">57.24</span> 马　周</a></li>
<li><a class="nav-link" href="#%E5%B8%B8-%E4%BD%95"><span class="header-section-number">57.25</span> 常　何</a></li>
<li><a class="nav-link" href="#%E5%B4%94%E4%BB%81%E5%B8%88"><span class="header-section-number">57.26</span> 崔仁师</a></li>
<li><a class="nav-link" href="#%E4%BA%8E%E5%BF%97%E5%AE%81"><span class="header-section-number">57.27</span> 于志宁</a></li>
<li><a class="nav-link" href="#%E9%AB%98%E5%AD%A3%E8%BE%85"><span class="header-section-number">57.28</span> 高季辅</a></li>
<li><a class="nav-link" href="#%E5%BC%A0%E8%A1%8C%E6%88%90"><span class="header-section-number">57.29</span> 张行成</a></li>
<li><a class="nav-link" href="#%E4%BB%BB-%E7%93%8C"><span class="header-section-number">57.30</span> 任　瓌</a></li>
<li><a class="nav-link" href="#%E5%82%85-%E5%A5%95"><span class="header-section-number">57.31</span> 傅　奕</a></li>
<li><a class="nav-link" href="#%E5%90%95-%E6%89%8D"><span class="header-section-number">57.32</span> 吕　才</a></li>
<li><a class="nav-link" href="#%E5%BC%A0%E7%8E%84%E7%B4%A0"><span class="header-section-number">57.33</span> 张玄素</a></li>
<li><a class="nav-link" href="#%E6%9F%B3-%E4%BA%A8"><span class="header-section-number">57.34</span> 柳　亨</a></li>
<li><a class="nav-link" href="#%E9%98%8E%E7%AB%8B%E5%BE%B7"><span class="header-section-number">57.35</span> 阎立德</a></li>
<li><a class="nav-link" href="#%E9%98%8E%E7%AB%8B%E6%9C%AC"><span class="header-section-number">57.36</span> 阎立本</a></li>
<li><a class="nav-link" href="#%E6%9D%8E%E5%B9%B2%E7%A5%90"><span class="header-section-number">57.37</span> 李干祐</a></li>
<li><a class="nav-link" href="#%E5%94%90-%E7%9A%8E"><span class="header-section-number">57.38</span> 唐　皎</a></li>
<li><a class="nav-link" href="#%E5%94%90-%E4%B8%B4"><span class="header-section-number">57.39</span> 唐　临</a></li>
<li><a class="nav-link" href="#%E5%88%98%E5%BE%B7%E5%A8%81"><span class="header-section-number">57.40</span> 刘德威</a></li>
<li><a class="nav-link" href="#%E7%AA%A6-%E9%9D%99"><span class="header-section-number">57.41</span> 窦　静</a></li>
<li><a class="nav-link" href="#%E7%AA%A6%E5%B8%88%E7%BA%B6"><span class="header-section-number">57.42</span> 窦师纶</a></li>
<li><a class="nav-link" href="#%E7%8E%8B%E5%B8%88%E6%97%A6"><span class="header-section-number">57.43</span> 王师旦</a></li>
<li><a class="nav-link" href="#%E8%A3%B4%E6%98%8E%E7%A4%BC"><span class="header-section-number">57.44</span> 裴明礼</a></li>
<li><a class="nav-link" href="#%E8%90%A7%E5%BE%B7%E8%A8%80"><span class="header-section-number">57.45</span> 萧德言</a></li>
<li><a class="nav-link" href="#%E8%A2%81%E6%89%BF%E5%BA%8F"><span class="header-section-number">57.46</span> 袁承序</a></li>
<li><a class="nav-link" href="#%E6%95%AC-%E6%92%AD"><span class="header-section-number">57.47</span> 敬　播</a></li>
<li><a class="nav-link" href="#%E8%B0%B7%E9%82%A3%E5%BE%8B"><span class="header-section-number">57.48</span> 谷那律</a></li>
<li><a class="nav-link" href="#%E5%A5%91%E8%8B%BE%E4%BD%95%E5%8A%9B"><span class="header-section-number">57.49</span> 契苾何力</a></li>
<li><a class="nav-link" href="#%E8%96%9B%E5%A4%A7%E9%BC%8E"><span class="header-section-number">57.50</span> 薛大鼎</a></li>
<li><a class="nav-link" href="#%E5%B0%B9%E4%BC%8A-%E6%9D%A8%E7%BA%82"><span class="header-section-number">57.51</span> 尹伊　杨纂</a></li>
<li><a class="nav-link" href="#%E5%86%AF-%E7%AB%8B"><span class="header-section-number">57.52</span> 冯　立</a></li>
<li><a class="nav-link" href="#%E7%8E%8B-%E7%92%A5"><span class="header-section-number">57.53</span> 王　璥</a></li>
<li><a class="nav-link" href="#%E8%92%8B-%E6%81%92"><span class="header-section-number">57.54</span> 蒋　恒</a></li>
<li><a class="nav-link" href="#%E8%A3%B4-%E7%95%A5"><span class="header-section-number">57.55</span> 裴　略</a></li>
<li><a class="nav-link" href="#%E5%BC%A0%E6%98%8C%E9%BE%84"><span class="header-section-number">57.56</span> 张昌龄</a></li>
<li><a class="nav-link" href="#%E6%85%A7-%E9%9D%99"><span class="header-section-number">57.57</span> 慧　静</a></li>
<li><a class="nav-link" href="#%E5%B0%89%E8%BF%9F%E4%B9%99%E5%83%A7"><span class="header-section-number">57.58</span> 尉迟乙僧</a></li>
<li><a class="nav-link" href="#%E7%8E%8B-%E5%AE%9A"><span class="header-section-number">57.59</span> 王　定</a></li>
<li><a class="nav-link" href="#%E5%BC%A0%E5%AD%9D%E5%B8%88"><span class="header-section-number">57.60</span> 张孝师</a></li>
<li><a class="nav-link" href="#%E8%90%A7-%E7%BF%BC"><span class="header-section-number">57.61</span> 萧　翼</a></li>
<li><a class="nav-link" href="#%E8%B5%B5%E8%80%B6%E5%88%A9"><span class="header-section-number">57.62</span> 赵耶利</a></li>
<li><a class="nav-link" href="#%E7%BD%97%E9%BB%91%E9%BB%91"><span class="header-section-number">57.63</span> 罗黑黑</a></li>
<li><a class="nav-link" href="#%E8%A3%B4%E6%B4%9B%E5%84%BF"><span class="header-section-number">57.64</span> 裴洛儿</a></li>
<li><a class="nav-link" href="#%E7%8E%8B%E5%90%9B%E6%93%8D"><span class="header-section-number">57.65</span> 王君操</a></li>
<li><a class="nav-link" href="#%E7%94%84-%E6%9D%83"><span class="header-section-number">57.66</span> 甄　权</a></li>
<li><a class="nav-link" href="#%E5%AD%99%E6%80%9D%E9%82%88"><span class="header-section-number">57.67</span> 孙思邈</a></li>
<li><a class="nav-link" href="#%E6%9D%8E%E6%B7%B3%E9%A3%8E"><span class="header-section-number">57.68</span> 李淳风</a></li>
<li><a class="nav-link" href="#%E8%A2%81%E5%AE%A2%E5%B8%88"><span class="header-section-number">57.69</span> 袁客师</a></li>
<li><a class="nav-link" href="#%E5%BC%A0%E5%86%8F%E8%97%8F"><span class="header-section-number">57.70</span> 张冏藏</a></li>
<li><a class="nav-link" href="#%E7%8E%84-%E5%A5%98"><span class="header-section-number">57.71</span> 玄　奘</a></li>
<li><a class="nav-link" href="#%E7%8E%8B-%E5%AE%8F"><span class="header-section-number">57.72</span> 王　宏</a></li>
<li><a class="nav-link" href="#%E8%BE%9B-%E9%83%81"><span class="header-section-number">57.73</span> 辛　郁</a></li>
<li><a class="nav-link" href="#%E5%8D%A2%E5%BA%84%E9%81%93"><span class="header-section-number">57.74</span> 卢庄道</a></li>
<li><a class="nav-link" href="#%E8%B4%BE%E5%98%89%E9%9A%90"><span class="header-section-number">57.75</span> 贾嘉隐</a></li>
<li><a class="nav-link" href="#%E6%9F%B4%E7%BB%8D%E5%BC%9F"><span class="header-section-number">57.76</span> 柴绍弟</a></li>
<li><a class="nav-link" href="#%E8%A3%B4%E7%8E%84%E6%99%BA"><span class="header-section-number">57.77</span> 裴玄智</a></li>
</ul>

      <div class="book-extra">
        <ul class="list-unstyled">
          
        </ul>
</div>
    </nav>
</div>

</div>
</div> <!-- .container -->

<footer class="bg-primary text-light mt-5"><div class="container"><div class="row">

  <div class="col-12 col-md-6 mt-3">
    <p>"<strong>历史上的一些人</strong>" was written by 林峰. It was last built on 2022-06-02.</p>
  </div>

  <div class="col-12 col-md-6 mt-3">
    <p>This book was built by the <a class="text-light" href="https://bookdown.org">bookdown</a> R package.</p>
  </div>

</div></div>
</footer>
</body>
</html>
