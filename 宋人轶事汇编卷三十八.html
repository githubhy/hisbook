<!DOCTYPE html>
<html lang="en">
<head>
<meta http-equiv="Content-Type" content="text/html; charset=UTF-8">
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>48 宋人轶事汇编卷三十八 | 历史上的一些人</title>
<meta name="author" content="林峰">
<meta name="description" content="48.1 文天祥  予以五月二日子时生，大父梦予腾紫云而上，命名云孙，既长，朋友字曰天祥。后以字贡于乡，字之者改曰履善。理宗览对策，见其名曰：「此天之祥，乃宋之瑞也。」朋友遂又字之曰宋瑞。《文山集》卷二十一。《南宋杂事诗》卷七引《梦占类考》。...">
<meta name="generator" content="bookdown 0.26 with bs4_book()">
<meta property="og:title" content="48 宋人轶事汇编卷三十八 | 历史上的一些人">
<meta property="og:type" content="book">
<meta property="og:image" content="/images/cover_sheep_thinker.jpeg">
<meta property="og:description" content="48.1 文天祥  予以五月二日子时生，大父梦予腾紫云而上，命名云孙，既长，朋友字曰天祥。后以字贡于乡，字之者改曰履善。理宗览对策，见其名曰：「此天之祥，乃宋之瑞也。」朋友遂又字之曰宋瑞。《文山集》卷二十一。《南宋杂事诗》卷七引《梦占类考》。...">
<meta name="twitter:card" content="summary">
<meta name="twitter:title" content="48 宋人轶事汇编卷三十八 | 历史上的一些人">
<meta name="twitter:description" content="48.1 文天祥  予以五月二日子时生，大父梦予腾紫云而上，命名云孙，既长，朋友字曰天祥。后以字贡于乡，字之者改曰履善。理宗览对策，见其名曰：「此天之祥，乃宋之瑞也。」朋友遂又字之曰宋瑞。《文山集》卷二十一。《南宋杂事诗》卷七引《梦占类考》。...">
<meta name="twitter:image" content="/images/cover_sheep_thinker.jpeg">
<!-- JS --><script src="https://cdnjs.cloudflare.com/ajax/libs/clipboard.js/2.0.6/clipboard.min.js" integrity="sha256-inc5kl9MA1hkeYUt+EC3BhlIgyp/2jDIyBLS6k3UxPI=" crossorigin="anonymous"></script><script src="https://cdnjs.cloudflare.com/ajax/libs/fuse.js/6.4.6/fuse.js" integrity="sha512-zv6Ywkjyktsohkbp9bb45V6tEMoWhzFzXis+LrMehmJZZSys19Yxf1dopHx7WzIKxr5tK2dVcYmaCk2uqdjF4A==" crossorigin="anonymous"></script><script src="https://kit.fontawesome.com/6ecbd6c532.js" crossorigin="anonymous"></script><script src="libs/jquery-3.6.0/jquery-3.6.0.min.js"></script><meta name="viewport" content="width=device-width, initial-scale=1, shrink-to-fit=no">
<link href="libs/bootstrap-4.6.0/bootstrap.min.css" rel="stylesheet">
<script src="libs/bootstrap-4.6.0/bootstrap.bundle.min.js"></script><script src="libs/bs3compat-0.3.1/transition.js"></script><script src="libs/bs3compat-0.3.1/tabs.js"></script><script src="libs/bs3compat-0.3.1/bs3compat.js"></script><link href="libs/bs4_book-1.0.0/bs4_book.css" rel="stylesheet">
<script src="libs/bs4_book-1.0.0/bs4_book.js"></script><script src="libs/htmlwidgets-1.5.4/htmlwidgets.js"></script><script src="libs/viz-1.8.2/viz.js"></script><link href="libs/DiagrammeR-styles-0.2/styles.css" rel="stylesheet">
<script src="libs/grViz-binding-1.0.9/grViz.js"></script><script src="https://cdnjs.cloudflare.com/ajax/libs/autocomplete.js/0.38.0/autocomplete.jquery.min.js" integrity="sha512-GU9ayf+66Xx2TmpxqJpliWbT5PiGYxpaG8rfnBEk1LL8l1KGkRShhngwdXK1UgqhAzWpZHSiYPc09/NwDQIGyg==" crossorigin="anonymous"></script><script src="https://cdnjs.cloudflare.com/ajax/libs/mark.js/8.11.1/mark.min.js" integrity="sha512-5CYOlHXGh6QpOFA/TeTylKLWfB3ftPsde7AnmhuitiTX4K5SqCLBeKro6sPS8ilsz1Q4NRx3v8Ko2IBiszzdww==" crossorigin="anonymous"></script><!-- CSS --><style type="text/css">
    
    div.hanging-indent{margin-left: 1.5em; text-indent: -1.5em;}
  </style>
</head>
<body data-spy="scroll" data-target="#toc">

<div class="container-fluid">
<div class="row">
  <header class="col-sm-12 col-lg-3 sidebar sidebar-book"><a class="sr-only sr-only-focusable" href="#content">Skip to main content</a>

    <div class="d-flex align-items-start justify-content-between">
      <h1>
        <a href="index.html" title="">历史上的一些人</a>
      </h1>
      <button class="btn btn-outline-primary d-lg-none ml-2 mt-1" type="button" data-toggle="collapse" data-target="#main-nav" aria-expanded="true" aria-controls="main-nav"><i class="fas fa-bars"></i><span class="sr-only">Show table of contents</span></button>
    </div>

    <div id="main-nav" class="collapse-lg">
      <form role="search">
        <input id="search" class="form-control" type="search" placeholder="Search" aria-label="Search">
</form>

      <nav aria-label="Table of contents"><h2>Table of contents</h2>
        <ul class="book-toc list-unstyled">
<li><a class="" href="index.html"></a></li>
<li><a class="" href="%E6%9E%97%E5%B3%B0%E8%AF%84.html"><span class="header-section-number">1</span> 林峰评</a></li>
<li><a class="" href="%E4%B8%89%E5%9B%BD%E9%AD%8F%E5%B8%9D.html"><span class="header-section-number">2</span> 三国魏帝</a></li>
<li><a class="" href="%E4%B8%89%E5%9B%BD%E9%AD%8F%E5%AE%98%E5%91%98.html"><span class="header-section-number">3</span> 三国魏官员</a></li>
<li><a class="" href="%E4%B8%9C%E6%99%8B%E5%B8%9D.html"><span class="header-section-number">4</span> 东晋帝</a></li>
<li><a class="" href="%E5%94%90%E5%AE%98%E5%91%98.html"><span class="header-section-number">5</span> 唐官员</a></li>
<li><a class="" href="%E5%AE%8B%E5%B9%B4%E5%8F%B7.html"><span class="header-section-number">6</span> 宋年号</a></li>
<li><a class="" href="%E5%AE%8B%E7%9A%87%E5%B8%9D.html"><span class="header-section-number">7</span> 宋皇帝</a></li>
<li><a class="" href="%E5%AE%8B%E5%AE%98%E5%91%98.html"><span class="header-section-number">8</span> 宋官员</a></li>
<li><a class="" href="%E5%AE%8B%E5%A5%B3%E6%80%A7.html"><span class="header-section-number">9</span> 宋女性</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E9%9B%B6.html"><span class="header-section-number">10</span> 宋人轶事汇编卷零</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80-3.html"><span class="header-section-number">11</span> 宋人轶事汇编卷一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C-4.html"><span class="header-section-number">12</span> 宋人轶事汇编卷二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html"><span class="header-section-number">13</span> 宋人轶事汇编卷三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html"><span class="header-section-number">14</span> 宋人轶事汇编卷四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html"><span class="header-section-number">15</span> 宋人轶事汇编卷五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html"><span class="header-section-number">16</span> 宋人轶事汇编卷六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html"><span class="header-section-number">17</span> 宋人轶事汇编卷七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB.html"><span class="header-section-number">18</span> 宋人轶事汇编卷八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D-1.html"><span class="header-section-number">19</span> 宋人轶事汇编卷九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81-1.html"><span class="header-section-number">20</span> 宋人轶事汇编卷十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html"><span class="header-section-number">21</span> 宋人轶事汇编卷十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html"><span class="header-section-number">22</span> 宋人轶事汇编卷十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html"><span class="header-section-number">23</span> 宋人轶事汇编卷十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html"><span class="header-section-number">24</span> 宋人轶事汇编卷十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html"><span class="header-section-number">25</span> 宋人轶事汇编卷十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html"><span class="header-section-number">26</span> 宋人轶事汇编卷十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html"><span class="header-section-number">27</span> 宋人轶事汇编卷十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html"><span class="header-section-number">28</span> 宋人轶事汇编卷十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html"><span class="header-section-number">29</span> 宋人轶事汇编卷十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html"><span class="header-section-number">30</span> 宋人轶事汇编卷二十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html"><span class="header-section-number">31</span> 宋人轶事汇编卷二十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html"><span class="header-section-number">32</span> 宋人轶事汇编卷二十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html"><span class="header-section-number">33</span> 宋人轶事汇编卷二十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html"><span class="header-section-number">34</span> 宋人轶事汇编卷二十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html"><span class="header-section-number">35</span> 宋人轶事汇编卷二十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html"><span class="header-section-number">36</span> 宋人轶事汇编卷二十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html"><span class="header-section-number">37</span> 宋人轶事汇编卷二十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html"><span class="header-section-number">38</span> 宋人轶事汇编卷二十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html"><span class="header-section-number">39</span> 宋人轶事汇编卷二十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html"><span class="header-section-number">40</span> 宋人轶事汇编卷三十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html"><span class="header-section-number">41</span> 宋人轶事汇编卷三十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html"><span class="header-section-number">42</span> 宋人轶事汇编卷三十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html"><span class="header-section-number">43</span> 宋人轶事汇编卷三十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html"><span class="header-section-number">44</span> 宋人轶事汇编卷三十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html"><span class="header-section-number">45</span> 宋人轶事汇编卷三十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html"><span class="header-section-number">46</span> 宋人轶事汇编卷三十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html"><span class="header-section-number">47</span> 宋人轶事汇编卷三十七</a></li>
<li><a class="active" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html"><span class="header-section-number">48</span> 宋人轶事汇编卷三十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html"><span class="header-section-number">49</span> 宋人轶事汇编卷三十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B%E5%8D%81.html"><span class="header-section-number">50</span> 宋人轶事汇编卷四十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E9%9B%B6.html"><span class="header-section-number">51</span> 唐人轶事汇编卷零</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html"><span class="header-section-number">52</span> 唐人轶事汇编卷一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html"><span class="header-section-number">53</span> 唐人轶事汇编卷二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html"><span class="header-section-number">54</span> 唐人轶事汇编卷三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html"><span class="header-section-number">55</span> 唐人轶事汇编卷四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html"><span class="header-section-number">56</span> 唐人轶事汇编卷五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html"><span class="header-section-number">57</span> 唐人轶事汇编卷六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html"><span class="header-section-number">58</span> 唐人轶事汇编卷七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB-1.html"><span class="header-section-number">59</span> 唐人轶事汇编卷八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D.html"><span class="header-section-number">60</span> 唐人轶事汇编卷九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81.html"><span class="header-section-number">61</span> 唐人轶事汇编卷十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html"><span class="header-section-number">62</span> 唐人轶事汇编卷十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html"><span class="header-section-number">63</span> 唐人轶事汇编卷十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html"><span class="header-section-number">64</span> 唐人轶事汇编卷十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html"><span class="header-section-number">65</span> 唐人轶事汇编卷十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html"><span class="header-section-number">66</span> 唐人轶事汇编卷十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html"><span class="header-section-number">67</span> 唐人轶事汇编卷十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html"><span class="header-section-number">68</span> 唐人轶事汇编卷十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html"><span class="header-section-number">69</span> 唐人轶事汇编卷十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html"><span class="header-section-number">70</span> 唐人轶事汇编卷十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html"><span class="header-section-number">71</span> 唐人轶事汇编卷二十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html"><span class="header-section-number">72</span> 唐人轶事汇编卷二十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html"><span class="header-section-number">73</span> 唐人轶事汇编卷二十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html"><span class="header-section-number">74</span> 唐人轶事汇编卷二十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html"><span class="header-section-number">75</span> 唐人轶事汇编卷二十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html"><span class="header-section-number">76</span> 唐人轶事汇编卷二十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html"><span class="header-section-number">77</span> 唐人轶事汇编卷二十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html"><span class="header-section-number">78</span> 唐人轶事汇编卷二十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html"><span class="header-section-number">79</span> 唐人轶事汇编卷二十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html"><span class="header-section-number">80</span> 唐人轶事汇编卷二十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html"><span class="header-section-number">81</span> 唐人轶事汇编卷三十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html"><span class="header-section-number">82</span> 唐人轶事汇编卷三十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html"><span class="header-section-number">83</span> 唐人轶事汇编卷三十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html"><span class="header-section-number">84</span> 唐人轶事汇编卷三十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html"><span class="header-section-number">85</span> 唐人轶事汇编卷三十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html"><span class="header-section-number">86</span> 唐人轶事汇编卷三十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html"><span class="header-section-number">87</span> 唐人轶事汇编卷三十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html"><span class="header-section-number">88</span> 唐人轶事汇编卷三十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html"><span class="header-section-number">89</span> 唐人轶事汇编卷三十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html"><span class="header-section-number">90</span> 唐人轶事汇编卷三十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B%E5%8D%81.html"><span class="header-section-number">91</span> 唐人轶事汇编卷四十</a></li>
<li class="book-part">附录</li>
<li><a class="" href="references.html">参考文献</a></li>
</ul>

        <div class="book-extra">
          
        </div>
      </nav>
</div>
  </header><main class="col-sm-12 col-md-9 col-lg-7" id="content"><div id="宋人轶事汇编卷三十八" class="section level1" number="48">
<h1>
<span class="header-section-number">48</span> 宋人轶事汇编卷三十八<a class="anchor" aria-label="anchor" href="#%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB"><i class="fas fa-link"></i></a>
</h1>
<div id="文天祥" class="section level2" number="48.1">
<h2>
<span class="header-section-number">48.1</span> 文天祥<a class="anchor" aria-label="anchor" href="#%E6%96%87%E5%A4%A9%E7%A5%A5"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十八-文天祥-1"></span>
予以五月二日子时生，大父梦予腾紫云而上，命名云孙，既长，朋友字曰天祥。后以字贡于乡，字之者改曰履善。理宗览对策，见其名曰：「此天之祥，乃宋之瑞也。」朋友遂又字之曰宋瑞。《文山集》卷二十一。《南宋杂事诗》卷七引《梦占类考》。</p></li>
<li><p><span id="宋轶三十八-文天祥-2"></span>
宋《宝祐四年登科录》，第一甲第一名文公天祥，第二甲第一名谢公枋得，第二甲第二十七人陆公秀夫，忠节萃于一榜，洵千古美谈。《筠廊二笔》卷下。《南宋杂事诗》卷五。</p></li>
<li><p><span id="宋轶三十八-文天祥-3"></span>
欧阳巽斋为朱门世嫡，其弟子为文山。徐径畈为陆氏世嫡，其弟子为叠山。二公为宋之大忠，其生平未尝有语录行世，故莫知其为朱、陆之私淑者。文山尤不羁，留情声色，而孰知其远有源流也。《鲒埼亭集》外编卷四十七。</p></li>
<li><p><span id="宋轶三十八-文天祥-4"></span>
文时学昔为秘书郎日，有金钩相士，朝省会日挤于厅吏辈入省中，遍阅诸馆职，继而扣之云：「左偏坐二人，一月皆当补外。末坐一少年，最不佳，官虽极穹，然当受极刑。」扣其何以知之，云：「顶有拳发，此受刑之相也。凡人若具此相，无得免者。」盖文宋瑞时为正字，居末坐也。……又尝见宋瑞自云：「平生凡十余次梦中见髑髅满前后无数，此何祥也！」《癸辛杂识》续集下。《茶香室丛钞》卷三。</p></li>
<li><p><span id="宋轶三十八-文天祥-5"></span>
文山天祥守宣城日，偶夜默坐于静室，止存灯一檠而已。略似睡间，忽神出于泥丸，玩弄久之，复从元处入。公平昔未尝学仙，出神岂常人哉！忽然有此。《湖海新闻夷坚续志》前集卷二。</p></li>
<li><p><span id="宋轶三十八-文天祥-6"></span>
文山曾遭某人弹章，后为交代，某官通启云：「率尔而言，聊责《春秋》之备；所过者化，何伤日月之明。」文山回云：「人生何处不相逢，岂宜著意；世事转头皆是梦，便可忘言。」《庶斋老学丛谈》卷四。</p></li>
<li><p><span id="宋轶三十八-文天祥-7"></span>
临安将危时，文天祥语幕官曰：「事势至此，为之奈何？」客曰：「一圑血。」文曰：「何故？」客曰：「公死，某等请皆死。」文笑曰：「君知昔日刘玉川乎？与一娼狎，情意稠密，相期偕老，娼绝宾客，一意于刘。刘及第，授官，娼欲与赴任，刘患之，乃绐曰：『愿与汝俱死，必不独行也。』乃置毒酒，令娼先饮，以其半与刘，刘不复饮矣。娼遂死，刘乃独去。今日诸君得无效刘玉川乎？」客皆大笑。《西湖游览志余》卷六。《宋稗类钞》卷三。</p></li>
<li><p><span id="宋轶三十八-文天祥-8"></span>
宋将亡，文文山见真州树纹生「天下赵」三字，心大喜，以为是「虫食叶，公孙病已立」之征，卒不应。《随园随笔》卷二十八。</p></li>
<li><p><span id="宋轶三十八-文天祥-9"></span>
〔文〕丞相兵败于吉之空坑，有石大如数间屋，忽然自山顶落，当路径，元兵望而大惊，稍却，公乃得脱去。《涌幢小品》卷二十。</p></li>
<li><p><span id="宋轶三十八-文天祥-10"></span>
空坑败溃……夫人与佛生、柳小娘、环小娘、颜孺人、黄孺人皆为俘虏……至元帅所，已失佛生，必有爱其后秀，养为己子矣。《文山集》卷二十一。</p></li>
<li><p><span id="宋轶三十八-文天祥-11"></span>
〔文〕丞相既俘，其夫人欧阳氏为大将军将校所执。将逼而辱之，夫人曰：「吾有死耳，义不以洁白之躯辱于贱卒。夫，吾天也。夫既执，尚安所顾借哉，夫不负国，我独安忍负夫也。」遂自刭死。丞相闻之，哭而祭之。《宋遗民录》卷十。</p></li>
<li><p><span id="宋轶三十八-文天祥-12"></span>
文丞相既败，元人获置舟中，既而挟之蹈海。厓山既平，复逾岭而北。道江右，作《酹江月》二篇，以别友人，皆用东坡赤壁韵。其曰「还障天东半壁」，曰「地灵尚有人杰」，曰「恨东风不借世间英物」，曰「只有丹心难灭」，其于兴复，未尝不耿耿也。《渚山堂词话》卷二。</p></li>
<li><p><span id="宋轶三十八-文天祥-13"></span>
贾余庆、刘岊相继降元。一日，留远亭夜集，北人然火亭前，聚诸公列坐行酒。贾有名风子，满口骂坐，毁宋朝人物无遗，以此献佞。北人惟亹亹笑。刘数奉以淫亵，诸酋专以为笑具。于舟中取一村妇至亭中，使荐刘寝，据刘交坐。诸酋又嗾妇抱刘以为戏。文山不胜悲愤，口占刺之。刺贾云：「甘心卖国罪滔天，酒后猖狂诈作颠。把酒逢迎酋虏笑，从头骂坐数时贤。」刺刘云：「落得称呼浪子刘，樽前百媚佞旃裘。当年鲍老不如此，留远亭前犬也羞。」《尧山堂外纪》卷六十三。《坚瓠癸集》卷三。《文山集》卷十八。</p></li>
<li><p><span id="宋轶三十八-文天祥-14"></span>
文信国被执北行，次信安，馆人供帐甚盛。信国达旦不寐，题词于壁，调寄《南楼令》。词曰：「雨过水明霞，潮回岸带沙。叶声寒、飞透窗纱。懊恨西风吹世换，又吹我、落天涯。　　寂寞古豪华，乌衣又日斜。说兴亡、燕入谁家。只有南来无数雁，和明月、宿芦花。」《坚瓠补集》卷三。《词苑丛谈》卷七。《词林纪事》卷十四。案：此词一说邓剡作。</p></li>
<li><p><span id="宋轶三十八-文天祥-15"></span>
方〔天祥〕过南安，时遣人告墓，以弟壁之子升为嗣。又寄弟诗曰：「亲丧君自尽，犹子自吾儿。」《南宋杂事诗》卷七引《书系》。</p></li>
<li><p><span id="宋轶三十八-文天祥-16"></span>
宋文文山《指南后录》云：从者七人，或逃、或死、或逐，今仅存一人，曰刘荣。按刘荣为文山从者，世罕知之。又有孙礼，文山命其驰归，以文告祖祢，以诗别诸友。而孙礼竟不曾往，则其人不足道也。《茶香室续钞》卷四。《指南后录》卷一。</p></li>
<li><p><span id="宋轶三十八-文天祥-17"></span>
宋丞相文文山被执至燕京，闻军中之歌《阿剌来》者，惊而问曰：「此何声也？」众曰：「起于朔方，乃我朝之歌也。」文山曰：「此正黄钟之音也，南人不复兴矣。」《至正直记》卷一。</p></li>
<li><p><span id="宋轶三十八-文天祥-18"></span>
见汪元量<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html#%E5%AE%8B%E8%BD%B6%E4%B8%89%E5%8D%81%E5%85%AB-%E6%B1%AA%E5%85%83%E9%87%8F-3">3</a>。</p></li>
<li><p><span id="宋轶三十八-文天祥-19"></span>
见王昭仪<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%AE%8B%E8%BD%B6%E4%B8%89-%E7%8E%8B%E6%98%AD%E4%BB%AA-3">3</a>。</p></li>
<li><p><span id="宋轶三十八-文天祥-20"></span>
文信国既赴义，是日大风扬沙，天地尽晦，咫尺不辨。自后连日阴晦，宫中皆秉烛，群臣入朝亦列炬前导。世祖悔之，赠公太保、中书平章事、庐陵郡公，随设坛致祭。丞相孛罗行初奠礼，忽狂旋地起，吹沙滚石，不能启目。俄卷其神主于空中，隐隐雷鸣，如闻怒声，天色愈暗。乃奏改前宋少保、右丞相、信国公，天复开霁。《坚瓠续集》卷三。</p></li>
<li><p><span id="宋轶三十八-文天祥-21"></span>
张毅父先生千载，庐陵人，而宋丞相文公友也。公贵显时，屡以官辟不就。江南既内属，公自广还，过吉州城下，先生来见，曰：「今日丞相赴北，某当偕行。」既至燕，寓于公囚所侧近，日以美馔餽。凡三载，始终如一。且潜制一椟，公受刑日，即以藏其首。复访求公之室欧阳氏于俘虏中，俾出焚其尸。先生收拾骸骨，袭以重囊，与先所函椟南归，付公家葬之。后公之子忽梦公怒云：「绳锯发断。」明日启视，果有绳束发。其英爽尚如此。《南村辍耕录》卷五。《宋遗民录》卷七。《宋稗类钞》卷三。《茶香室续钞》卷四。</p></li>
<li><p><span id="宋轶三十八-文天祥-22"></span>
宋丞相文公天祥，其事载在史册，虽使三尺之童，亦能言其忠义。翰林学士徐威卿先生世隆有诗挽之曰：「大元不杀文丞相，君义臣忠两得之。义似汉王封齿日，忠如蜀将斫颜时。乾坤日月华夷见，岭海风霜草木知。只恐史官编不尽，老夫和泪写新诗。」《南村辍耕录》卷四。《雪舟脞语》。《三朝野史》。</p></li>
<li><p><span id="宋轶三十八-文天祥-23"></span>
平江赵升卿之姪总管号中山者云：近有亲朋过河间府，因憩道傍，烧饼主人延入其家，内有小低阁，壁帖四诗，乃文宋瑞笔也。漫云：「此字写得也好，以两贯钞换两幅与我如何？」主人笑曰：「此吾传家宝也，虽一锭钞一幅亦不可博。咱们祖上亦是宋民，流落在此。赵家三百年天下，只有这一个官人，岂可轻易把与人邪？文丞相前年过此与我写的，真是宝物也。」斯人朴直可敬如此，所谓公论在野人也。《癸辛杂识》续集下。</p></li>
<li><p><span id="宋轶三十八-文天祥-24"></span>
江南十义士，舁柩藁都城小南门外五里道旁，志其处。大德三年，继子升至都顺城门内，见石桥织绫人妇，公旧婢绿荷也，为升语刘牢子，乃引致柩处，大小二僧塔。其大塔，小石碑，刻「信公」二字柩塔南石址焉。至元二十年，归葬庐陵。《帝京景物略》卷一。</p></li>
<li><p><span id="宋轶三十八-文天祥-25"></span>
世传吉州泰和县赣江滨黄土潭有神物栖其间。岁亢旱，邑民祷雨泽焉。自公之生，潭沙清浅。公殁之岁，潭近居民梦神物归，驺从甚盛，即而视之，乃公也。……公家居，当暑月，喜溪浴，与弈者周子善，于水面以为枰，行弈决胜负，他人久浸不自堪，皆走，惟公愈久愈乐，忘日早暮，或取酒炙就饮啖。是应神物出世，没而为神，自其常也，潭是后深黑不可测矣。《文山集》卷二十一。《涌幢小品》卷二十。</p></li>
<li><p><span id="宋轶三十八-文天祥-26"></span>
公平生嗜象棋，以其危险制胜奇绝者命名，自「玉金鼎」至「单骑见敌」，为四十局势图，悉识其出处始末。玉，公所居山名也。《涌幢小品》卷二十。《文山集》卷二十一。《茶余客话》卷十九。《南宋杂事诗》卷一。</p></li>
<li><p><span id="宋轶三十八-文天祥-27"></span>
文信国绿端蝉腹砚，修广各三寸余，受墨处微凹，底圆而凸，象蝉腹。沿左边至顶，刻谢皋羽铭，其文曰：「文山攀髯之明年，叠山流寓临安，得遗研焉。忆当日与文山象戏，谱玉金鼎一局，石君同在座右。」铭曰：「洮河石，碧于血，千年不死苌宏骨。」款识「皋羽」二字，行书。随园旧藏，以赠曾宾谷，吴山尊尝为赋诗纪事。《雪桥诗话》续编卷七。</p></li>
<li><p><span id="宋轶三十八-文天祥-28"></span>
元至元庚辰五月，文璧自惠州入觐，右丞相贴木儿不花曰：「此人是文天祥弟。」帝曰：「那个是文天祥？」博罗对曰：「即文丞相。」上嗟叹久之，曰：「是好人也。」次问壁，右丞相奏：「是将惠州城子归附底。」帝曰：「是孝顺我的。」当时有诗云：「江南见说好溪山，兄也难时弟也难。可惜梅花各心事，南枝向暖北枝寒。」《尧山堂外纪》卷六十三。</p></li>
<li><p><span id="宋轶三十八-文天祥-29"></span>
文文溪璧，文山胞弟也，仕宋为惠州知州。宋亡降元，有讥之者曰：「江南见说好溪山，兄也难时弟也难。可惜梅花各心事，南枝向暖北枝寒。」又《辍耕录》载：至元间，文山有子出为郡教授，行数驿而卒。士子作诗悼之，闽人翁某一联云：「地下修文同父子，人间读史各君臣。」独为绝唱，然考文山次子佛生、环生，皆被执道死。惟长子道生奔循州，次年八月复亡，家属皆尽。遗命以璧子升为后。《七修类藁》亦载文山寄璧诗，有「亲丧君所尽，犹子是吾儿」之句，为教授者或其人欤。《坚瓠甲集》卷二。</p></li>
<li><p><span id="宋轶三十八-文天祥-30"></span>
文文山公少时作新居上梁文，有「抛梁南，说与山人住水南。江上梅花都是好，莫分枝北与枝南」。公殉节后，其弟文溪仕元为县令，或贻诗讥之，有「南枝向暖北枝寒」之句，前语遂成一谶。《坚瓠补集》卷二。</p></li>
</ol>
</div>
<div id="文天祯" class="section level2" number="48.2">
<h2>
<span class="header-section-number">48.2</span> 文天祯<a class="anchor" aria-label="anchor" href="#%E6%96%87%E5%A4%A9%E7%A5%AF"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十八-文天祯-1"></span>
文天祯，丞相天祥兄也。宝祐间乡举，署广济学谕。……宋亡，天祥死节，天祯不仕，寓广济五里桥东，家世业儒。《宋史翼》卷三十四引《湖广通志》。</li>
</ol>
</div>
<div id="陆秀夫" class="section level2" number="48.3">
<h2>
<span class="header-section-number">48.3</span> 陆秀夫<a class="anchor" aria-label="anchor" href="#%E9%99%86%E7%A7%80%E5%A4%AB"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十八-陆秀夫-1"></span>
宋卫王即位海上，秀夫为首相。时播越海滨，庶事疏略，每朝会，秀夫独俨然正立如治朝，虽流离中，犹日书《大学》章句以劝讲。及厓山兵溃，秀夫先驱其妻子入海，即负帝同溺。或画为图者，石田林景熙赋诗云：「紫宸黄阁共楼船，海气昏昏日月偏。平地已无行在所，丹心犹数中兴年。生藏鱼腹不见水，死抱龙髯直上天。板荡纯臣有如此，流芳千古更无前。」《归田诗话》卷中。</p></li>
<li><p><span id="宋轶三十八-陆秀夫-2"></span>
《名胜志》云：嘉靖末，潮州郡守叶元玉，得陆秀夫遗谱于其裔孙陆大策处，兵燹之余仅存二叶。又云墓在澚山青径口。又云公四子有曰繇者，好渔猎被逐，遂家于海滨岛山。及崖山之变，秀夫尽驱妻子入海，而此支仅存。其后子孙散处郡境，大策尝访其族人于海边沙冈。耆老引大策入左畔青麻园，指其地曰：「此学士馆遗址也。」其莲花石磉约丈许，天井阶阑，次第如故。《樵书》初编卷一。</p></li>
<li><p><span id="宋轶三十八-陆秀夫-3"></span>
崖山旧有石，勒云：「元大将张弘范灭宋于此。」嘉靖中，督学陈垲磨去之，改曰「宋少帝及其臣陆秀夫死国于此」，并篆文丞相《正气歌》，立碑于五坡岭。《涌幢小品》卷二十。</p></li>
</ol>
</div>
<div id="张世杰" class="section level2" number="48.4">
<h2>
<span class="header-section-number">48.4</span> 张世杰<a class="anchor" aria-label="anchor" href="#%E5%BC%A0%E4%B8%96%E6%9D%B0"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十八-张世杰-1"></span>
张世杰之战海上也，尝与祥兴之主约曰：「万一事不可为，则老臣必死于战，有沉香一株，重千余两，是时当焚此香为验，或香烟及御舟，可即遣援兵。或不然，宜速为之所，无堕其计中也。」及厓山之败，张俨然立船首，焚香拜天曰：「臣死罪，无以报国，不能翊运辅主，惟天鉴之。」尚有将佐三十余人，亦立其后，如此者凡一昼夜，从者亦耸立不少动。既而北军拥至，篙师亦皆以小舟逃去，风起浪涌，舟遂沉，溺者甚众。《癸辛杂识》续集下。</p></li>
<li><p><span id="宋轶三十八-张世杰-2"></span>
「曾闻海上铁斗胆，犹见云中金甲神。」乃陆枢密君实挽张郢州世杰诗也。张公拥德祐、景炎、祥兴于海上，各拥兵南北岸。一夕大风雨，皆不利，张舟覆而薨。翌早获尸，棺殓焚化。其胆如斗大，而焚不化，诸军感恸，忽云中见金甲神人，且云：「今天亡我，关系不轻，后身当出恢复矣。」《山房随笔》。《余子说史》卷九。《宋稗类钞》卷三。</p></li>
</ol>
</div>
<div id="汪立信" class="section level2" number="48.5">
<h2>
<span class="header-section-number">48.5</span> 汪立信<a class="anchor" aria-label="anchor" href="#%E6%B1%AA%E7%AB%8B%E4%BF%A1"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十八-汪立信-1"></span>
咸淳年间，汪紫原立信，于衰危之际，以书抵贾相，陈三策。一谓内地何用乎多兵，宜尽抽之以过江。……二谓久拘使者在京湖何益，不如遣使偕行，啗以厚利，缓其师期。……三谓若此两说不可行，惟有准备投拜。其意盖以激贾行二说也。贾得书大怒曰：「瞎贼敢尔妄语。」迄讽台谏罢紫原，归金陵。不数月北兵渡江，九江以下皆失守，乃以端明招讨起公，则已无席地矣。紫原以家嘱爱将金明，而令金明以子从之。过淮时，贾出督相遇，拊紫原背而哭曰：「端明，端明，某不用公言，遂至此！」紫原对云：「平章，平章，今日瞎贼更说得一句否？」贾问紫原何说，对曰：「今江南无一寸赵家地，某去寻一片赵家土上死，也要死得分明。」后抵高邮，适巴延丞相驻跸紫原之家，有告以紫原曾献三策于贾者。丞相惊叹：「江南有这般人，这般话，若遂用之，吾安得至此？」即尊礼其家老小，甚至欲发兵迎取之。金明不敢告以在高邮，而密价以报。紫原拊案大哭曰：「吾犹幸得在赵家地上死也。」竟大恸而绝。时人有诗曰：「厚我藩垣长彼贪，不然衔璧小邦男。庙堂从谏真如转，竟用先生策第三。」《钱塘遗事》卷四。《宋季三朝政要》卷四。《宋诗纪事》卷九十六。</li>
</ol>
</div>
<div id="陈文龙" class="section level2" number="48.6">
<h2>
<span class="header-section-number">48.6</span> 陈文龙<a class="anchor" aria-label="anchor" href="#%E9%99%88%E6%96%87%E9%BE%99"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十八-陈文龙-1"></span>
陈丞相文龙，咸淳初为太学生。是年学中引放，公试之，旦适奔驰弗及。既至公闱，则试者毕入，已扃钥绝关矣。公既弗得入，亟陈于当国者，贾师宪特笔送入试。已而同舍生忌公才名，幸其不试；又以为此贾相送至，有司必观望私取，则有妨同进，竞白于监试者，卒不启关。公以此终不得试，惟以一启谢庙堂，当时传诵。未几，公擢戊辰进士第一，历清要。景炎死节，卒为名臣云……此启既上，贾师宪嘉其材，餽以琼花露百瓶，盖扬州名酒也。《隐居通议》卷二十一。</p></li>
<li><p><span id="宋轶三十八-陈文龙-2"></span>
上试进士，赐陈文龙以下及第，出身有差。文龙元名子龙，唱第日赐今名。《宋季三朝政要》卷四。</p></li>
<li><p><span id="宋轶三十八-陈文龙-3"></span>
度宗戊辰龙飞榜，其年省元胡跃龙、状元陈文龙。于时有出对者曰：「龙飞取士，省元龙、状元龙。」而其时殿帅则范文虎，步帅则孙虎臣。有对之者曰：「虎贲得人，殿帅虎、步帅虎。」可谓的对矣。《古杭杂记诗集》卷四。《齐东野语》卷十七。《尧山堂外纪》卷六十三。《坚瓠癸集》卷一。</p></li>
<li><p><span id="宋轶三十八-陈文龙-4"></span>
陈文龙志忠，兴化人，度宗朝状元也。德祐末，归守本州。北兵入闽，不屈，生缚之至杭，病卒于杭之苗儿桥巷。初，文龙入太学，累试不入格。太学守土之神，岳侯也。一夕，梦神请交代，意必老死于太学，常悒悒不乐。既而赴廷对第一，仕宦日显，前梦不复记矣。及守乡州，又梦神通书，阅书，前面曰交代，后书年月「至元」，心甚慢之。未几，国亡城陷，家残身俘，至杭，幽于太学之侧。《三柳轩杂识》。《西湖游览志余》卷六。《尧山堂外纪》卷六十三。《宋诗纪事》卷七十五。</p></li>
</ol>
</div>
<div id="李-芾" class="section level2" number="48.7">
<h2>
<span class="header-section-number">48.7</span> 李　芾<a class="anchor" aria-label="anchor" href="#%E6%9D%8E-%E8%8A%BE"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十八-李芾-1"></span>
见贾似道<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html#%E5%AE%8B%E8%BD%B6%E4%B8%89%E5%8D%81%E4%B8%83-%E8%B4%BE%E4%BC%BC%E9%81%93-28">28</a>。</li>
</ol>
</div>
<div id="赵昴发" class="section level2" number="48.8">
<h2>
<span class="header-section-number">48.8</span> 赵昴发<a class="anchor" aria-label="anchor" href="#%E8%B5%B5%E6%98%B4%E5%8F%91"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十八-赵昴发-1"></span>
〔元兵〕破池州。赵昴发，蜀人，以倅权守。兵至，与妻子诀，其妻曰：「尔能尽忠，吾独不能为忠臣之妇乎？宁相从于地下。」昴发大喜，具冠裳，大书十六字于倅厅春台上，曰：「君不可负，臣不可降。夫妻俱死，节义成双。」遂俱缢而死。学有二士哭其尸曰：「生为大宋人，死为大宋鬼。何以洗此污，清溪一泓水。」明日，伯颜丞相领兵入城，见而怜之，具衣衿葬焉。《宋季三朝政要》卷五。《湖海新闻夷坚续志》前集卷一。《古谣谚》卷十五。</p></li>
<li><p><span id="宋轶三十八-赵昴发-2"></span>
德祐乙亥春二月，元兵至池州，通判权州赵卯发婴城守御，度不能支。有弟在他州，卯发裂衣书一诗寄之，曰：「城池不高深，无财又无兵。惟有死报国，来生作弟兄。」又题于壁曰：「国不可负，城难已降。夫妇俱死，节义成双。」遂与其妻雍氏俱缢。《昭忠录》。《宋诗纪事》卷七十九。</p></li>
<li><p><span id="宋轶三十八-赵昴发-3"></span>
乙亥正月，大兵破饶州，遂至池州。时池州无守臣，蜀人赵昴发为池州倅，权州事。措置备御等官谓昴发曰：「州不可守，不如弃之。」昴发曰：「吾守土臣也，岂可媮生避死也者。」大兵至，留诗其第，夫妇遂自经而死。时人语之曰：「臣为君死，妻为夫亡。」《钱塘遗事》卷七。《古谣谚》卷十七。</p></li>
</ol>
</div>
<div id="周彦荣" class="section level2" number="48.9">
<h2>
<span class="header-section-number">48.9</span> 周彦荣<a class="anchor" aria-label="anchor" href="#%E5%91%A8%E5%BD%A6%E8%8D%A3"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十八-周彦荣-1"></span>
〔周彦荣〕守节死于毘陵。昔在闽、广时，有许夫人者聚兵立山寨甚盛，周每至其寨往来，许悦之，因嫁焉。遂辟诸山寨，最后至一寨，遇伏，前值水坎，周跃马过之，许马弱，堕坎，遂为所烹。周遂据其所有云。《癸辛杂识》续集下。</li>
</ol>
</div>
<div id="谢公绪" class="section level2" number="48.10">
<h2>
<span class="header-section-number">48.10</span> 谢公绪<a class="anchor" aria-label="anchor" href="#%E8%B0%A2%E5%85%AC%E7%BB%AA"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十八-谢公绪-1"></span>
谢公绪……谢太后侄也。三宫北行，公投安溪死，门人葬于乡之金龙山。明太祖吕梁之捷，神显灵，遂敕封金龙四大王，立庙于黄河之上。《南宋杂事诗》卷二引《金龙山圣迹记》。</li>
</ol>
</div>
<div id="家铉翁" class="section level2" number="48.11">
<h2>
<span class="header-section-number">48.11</span> 家铉翁<a class="anchor" aria-label="anchor" href="#%E5%AE%B6%E9%93%89%E7%BF%81"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十八-家铉翁-1"></span>
宋季，参政家公铉翁于杭将求一容貌才艺兼全之妾，经旬余，未能惬意。忽有奚奴者至，姿色固美，问其艺，则曰：「能温酒。」左右皆失笑，公漫尔留试之。及执事，初甚热，次略寒，三次微温，公方饮。既而每日并如初之第三次，公喜，遂纳焉。终公之身，未尝有过不及时。归附后，公入京。公死，囊櫜皆为所有，因而巨富，人称曰「奚娘子」者是也。《南村辍耕录》卷七。《西湖游览志余》卷十六。</p></li>
<li><p><span id="宋轶三十八-家铉翁-2"></span>
元兵南下，次高亭，宋朝纳降。吴坚为左相，家铉翁为参政，与贾余庆、刘岊为祈请使北行。文天祥诗云：「当代老儒居首揆，殿前陪拜率公卿。」又云：「程婴存赵真公志，赖有忠良壮此行。」前谓吴，后谓家也。至北，铉翁抗节不屈，拘留河间。世祖崩，成宗即位，始赐衣服，遣还乡里，年逾八十矣。林景熙有诗送之云：「濒死孤臣雪满颠，冰毡啮尽偶生全。衣冠万里风尘老，名节千年日月悬。清唳秋荒辽海鹤，古魂春冷蜀山鹃。归来亲旧惊相问，禾黍离离夕照边。」可谓不负文山所期矣。《归田诗话》卷中。</p></li>
</ol>
</div>
<div id="谢枋得" class="section level2" number="48.12">
<h2>
<span class="header-section-number">48.12</span> 谢枋得<a class="anchor" aria-label="anchor" href="#%E8%B0%A2%E6%9E%8B%E5%BE%97"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十八-谢枋得-1"></span>
谢君直先生枋得，号叠山，信州弋阳人。宋景定甲子，江东漕闱校文，发策问：「权奸误国，赵氏必亡。」忤贾似道，贬兴国军。三年，遇赦得还。天兵南下，郡城溃，家入闽。至元二十三年，御史程文海、承旨留梦炎等交荐，累召不赴。二十六年春正月，福建行省参知政事魏天祐复被诏旨，集守令戍将，迫蹙上道。临行，以诗别常所往来者曰：「雪中松柏愈青青，扶植纲常在此行。天下岂无龚胜洁，人间不独伯夷清。义高便觉生堪舍，礼重方知死甚轻。南八男儿终不屈，皇天上帝眼分明。」夏四月，至京师，不食死。《南村辍耕录》卷二。</p></li>
<li><p><span id="宋轶三十八-谢枋得-2"></span>
江东谢枋得率邓传二千人举义，擢兵部架阁科，降招军钱，给义兵米。〔贾〕似道打算招军钱并征所得米，枋得自偿万楮，余无所偿，乃上书贾相云：「千金为募徙木，将取信于市人；二卵而弃于城，岂可闻于邻国。」乃得免。《钱塘遗事》卷四。《宋四六话》卷九。</p></li>
<li><p><span id="宋轶三十八-谢枋得-3"></span>
天兵南下时，叠山谢先生率众勤王，溃散而遁。兵至上饶，拘谢母，必欲得其子。母曰：「老妇今日当死，不合教子读书，知礼义，识得三纲五常，是以有今日患难。若不知书，不知礼义，不识三纲五常，那得许多事。老妇愿得早死。」且语言雍容，略无愁叹之意。主者无如之何，遂释之。《庶斋老学丛谈》卷二。</p></li>
<li><p><span id="宋轶三十八-谢枋得-4"></span>
〔元至元〕二十五年夏四月，征故宋江西招谕使谢枋得。初，枋得遁入建阳，时程巨夫至江南访求人才，荐宋遗士三十人，枋得亦在列。枋得方居母丧，遗书巨夫曰：「大元制世，民物一新；宋室孤臣，只欠一死。枋得所以不死者，九十三岁之母在堂耳。罪大恶极，天不慭厥命，而夺其所恃以为命，枋得自今无意人间事矣。当执事荐士时，岂知枋得有母之丧，衰绖之服不可入公门。稽之古礼，子有父母之丧，君命三年不过门，所以教天下之孝也。」《宋史纪事本末》卷一百九。《宋元学案》卷八十四。</p></li>
<li><p><span id="宋轶三十八-谢枋得-5"></span>
德祐丙子，元师入信州，谢枋得乃变姓名入建宁山。至元中，御史程文海等交荐，累召不赴。行省参政魏天祐复被旨，集守令戍将迫蹙上道。临行，以诗别常所往来者，曰：「雪中松柏愈青青，扶植纲常在此行。天下岂无龚胜洁，人间何独伯夷清。义高便觉生堪舍，礼重方知死甚轻。南八男儿终不屈，皇天上帝眼分明。」蔡正孙和云：「山色愁予渺渺青，平生心事杜鹃行。霜饕雪虐天终定，岁晚江空水自清。肩上纲常千古重，眼前荣辱一毫轻。离明坤顺文箕事，此是先生素讲明。」时士友诗盈几。张叔仁诗云：「打硬修行三十年，如今证验作儒仙。人皆屈膝甘为下，公独高声骂向前。此去好凭三寸舌，再来不直一文钱。到头毕竟全清节，留取芳名万古传。」枋得会其意，甚称之，至燕不食而死。《尧山堂外纪》卷六十三。《坚瓠辛集》卷二。</p></li>
<li><p><span id="宋轶三十八-谢枋得-6"></span>
谢枋得，字君直，因苏东坡有「溪上青山三百叠」之句，故号叠山。《坚瓠辛集》卷二。</p></li>
<li><p><span id="宋轶三十八-谢枋得-7"></span>
谢叠山，字君直，妻李节妇，以君直故，与二子系金陵狱。一将官欲纳之，李绐曰：「尔能脱我械系，乃可议此。」将以为然，祷上下，释其狱。李即具汤沐，约翼日出。是夕，伺二子熟寐，解衣带自经死，藁葬城东壕。二子放还。后数年，子定之复往裹骨归葬。《珊瑚网》卷十引郭天锡《诗文杂记》。《宋诗纪事》卷七十六。</p></li>
</ol>
</div>
<div id="邓-剡" class="section level2" number="48.13">
<h2>
<span class="header-section-number">48.13</span> 邓　剡<a class="anchor" aria-label="anchor" href="#%E9%82%93-%E5%89%A1"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十八-邓剡-1"></span>
邓中斋先生讳剡，字光荐，宋丞相信国公客也。宋亡，以义行著，其所赋《鹧鸪词》，有曰：「行不得也哥哥，瘦妻弱子羸驼。天长地阔多网罗，南音渐少北音多。肉飞不起可奈何，行不得也哥哥。」其意可见。其所赞文丞相像有曰：「日煌煌兮疏星晓寒，气英英兮晴雷殷山。头碎柱兮璧完，血化碧兮心丹。呜呼！孰谓斯人，不在世间。」《遂昌杂录》。《南村辍耕录》卷五。《尧山堂外纪》卷六十三。《宋稗类钞》卷三。</li>
</ol>
</div>
<div id="谢-翺" class="section level2" number="48.14">
<h2>
<span class="header-section-number">48.14</span> 谢　翺<a class="anchor" aria-label="anchor" href="#%E8%B0%A2-%E7%BF%BA"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十八-谢翺-1"></span>
谢翺，字臯羽，福之长溪人。……宋亡，文天祥被执以死，翺悲不能禁。只影行浙水东，逢山川池榭，云岚草木，与所别处及其时适相类，则徘徊顾盼，失声哭。严有子陵台，孤绝千丈。时天凉风急，翺挟酒以登，设天祥主荒亭隅，再拜跪伏，酧毕，号而恸者三，复再拜起，悲思不可遏，乃以竹如意击石，作楚歌招之，曰：「魂朝往兮何极，暮归兮关水黑。化为朱鸟兮，有咮焉食。」歌阕，竹石俱碎。闻者为伤之。《宋遗民录》卷二。《西湖游览志余》卷八。《尧山堂外纪》卷六十三。《宋稗类钞》卷三。</p></li>
<li><p><span id="宋轶三十八-谢翺-2"></span>
〔谢臯羽〕名会友之所曰汐社，期晚而信。集同好名氏作《许剑录》，取吴季子意。《宋诗纪事》卷七十八。</p></li>
<li><p><span id="宋轶三十八-谢翺-3"></span>
〔翺〕志益汗漫，浩不可御，视世间无足当其意者，独好佳山水，遇即恣游，倦辄访隐流方凤、吴思齐辈，歌吟取适。……临殁，嘱其家曰：「慎收吾骨，与韶卿、子善。」已而凤与思齐果至，与方幼学葬之子陵台南。初，翺以朋友道丧，作《许剑录》未就，凤等复为作许剑亭于墓右，其徒吴贵，祠翺月泉书院。《西湖游览志余》卷八。《宋遗民录》卷二。</p></li>
</ol>
</div>
<div id="刘辰翁" class="section level2" number="48.15">
<h2>
<span class="header-section-number">48.15</span> 刘辰翁<a class="anchor" aria-label="anchor" href="#%E5%88%98%E8%BE%B0%E7%BF%81"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十八-刘辰翁-1"></span>
〔刘辰翁〕其人好怪，父丧七年不除，以此钓名。《勤有堂随笔》。</p></li>
<li><p><span id="宋轶三十八-刘辰翁-2"></span>
刘会孟尝作月诗，六言，云：「霓裳声里一攧，如今是第几轮。赤壁黄楼都在，古今多少愁人。」为人所讦，几殆。《癸辛杂识》别集上。</p></li>
<li><p><span id="宋轶三十八-刘辰翁-3"></span>
元人张孟浩赠须溪诗云：「首阳饿夫甘一死，叩马何曾罪辛巳。渊明头上漉酒巾，义熙以后为全人。」盖宋亡之后，须溪竟不出也，与伯夷、陶潜何异。《识小录》卷四。</p></li>
</ol>
</div>
<div id="赵孟僴" class="section level2" number="48.16">
<h2>
<span class="header-section-number">48.16</span> 赵孟僴<a class="anchor" aria-label="anchor" href="#%E8%B5%B5%E5%AD%9F%E5%83%B4"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十八-赵孟僴-1"></span>
赵孟僴，宋之宗室，年十七，及胄举，文天祥辟为参谋。天祥北去，居吴，依亲友以居。越十年，为道士，名道渊，居松江北道堂。又五年，为僧，名顺昌，因自号三教遗逸，改道堂为本一庵。临终手辞以诀，有曰：「文山之客，千古忠贞。」《涌幢小品》卷二十。</li>
</ol>
</div>
<div id="王炎午" class="section level2" number="48.17">
<h2>
<span class="header-section-number">48.17</span> 王炎午<a class="anchor" aria-label="anchor" href="#%E7%8E%8B%E7%82%8E%E5%8D%88"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十八-王炎午-1"></span>
王炎午，字鼎翁，安福人，为上舍生。会文山举义兵，乃杖策谒见。寻以母忧家居。而文山被执，先生为生祭文以速其死。《宋元学案》卷八十八。</p></li>
<li><p><span id="宋轶三十八-王炎午-2"></span>
王炎午谒军门，劝天祥毁家产供给军饷，以倡士民助义之心。又请购淮卒参错戎行，以训江广乌合之众。天祥嘉纳，目为小范老子。《宋史翼》卷三十四引《江西通志》。</p></li>
<li><p><span id="宋轶三十八-王炎午-3"></span>
〔王炎午〕以生祭文丞相得名。……晚以书干姚参政、贯学士，自比于爨下之焦尾，若惟恐其不己知者。志父之墓，又必于当世显者。《居易录》卷十二。</p></li>
</ol>
</div>
<div id="滕-塛" class="section level2" number="48.18">
<h2>
<span class="header-section-number">48.18</span> 滕　塛<a class="anchor" aria-label="anchor" href="#%E6%BB%95-%E5%A1%9B"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十八-滕塛-1"></span>
汪幼凤云：星崖常命其兄子舜父求文丞相遗墨，舜父得所书《过金陵驿》诗以归，日悬于堂，焚香拜泣。又过西湖拜岳将军墓，有「相对含悲石翁仲，老衰无泪落秋风」之句。《宋诗纪事》卷八十。</li>
</ol>
</div>
<div id="孟文龙" class="section level2" number="48.19">
<h2>
<span class="header-section-number">48.19</span> 孟文龙<a class="anchor" aria-label="anchor" href="#%E5%AD%9F%E6%96%87%E9%BE%99"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十八-孟文龙-1"></span>
〔孟文龙〕始自咸淳以来被命主昭慈祀事。元兵压吴，文龙奋激，有贾勇三军之气，与守臣议不合，遂返哭昭慈之庙。后平章史弼等荐起之，文龙致书曰：「文龙未死，慙负神明。群公相国以忠孝，文龙为群公起，将何以令今之事君者？敢以死辞。」遂止。《姑苏志》卷五十四。</li>
</ol>
</div>
<div id="周-泰" class="section level2" number="48.20">
<h2>
<span class="header-section-number">48.20</span> 周　泰<a class="anchor" aria-label="anchor" href="#%E5%91%A8-%E6%B3%B0"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十八-周泰-1"></span>
宋末，国子学正周泰，临安人。元兵至，纠众抗之不克，而志益奋，名其子曰「思岳」、「思李」、「思文」，谓武穆、忠节、信国也。《涌幢小品》卷十四。</li>
</ol>
</div>
<div id="许月卿" class="section level2" number="48.21">
<h2>
<span class="header-section-number">48.21</span> 许月卿<a class="anchor" aria-label="anchor" href="#%E8%AE%B8%E6%9C%88%E5%8D%BF"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十八-许月卿-1"></span>
〔许月卿〕召试馆职，罢归。未几，复召，而元军已下钱塘。先生深居一室，但书「范粲寝所乘车」数字，五年不言而卒。《宋元学案》卷八十九。</p></li>
<li><p><span id="宋轶三十八-许月卿-2"></span>
官军下新安，明年下钱塘，公深居一室，但书「范灿寝所乘车」数字，于是不言，五年而卒。叠山尝书其门曰：「要看今日谢枋得，便是当年许月卿。」《新安文献志》卷六十六。《宋史翼》卷三十四。</p></li>
</ol>
</div>
<div id="唐-珏" class="section level2" number="48.22">
<h2>
<span class="header-section-number">48.22</span> 唐　珏<a class="anchor" aria-label="anchor" href="#%E5%94%90-%E7%8F%8F"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十八-唐珏-1"></span>
吴兴王筠庵先生国器，示余所藏《唐义士传》，读之，不觉令人泣下，谨录之。传曰：……唐君名珏，字玉潜，会稽山阴人。家贫，聚徒授经，营滫瀡以养其母。岁戊寅，有总江南浮屠者杨琏真珈，怙恩横肆，势燄烁人，穷骄极淫，不可具状。十二月十有二日，帅徒役顿萧山，发赵氏诸陵寝，至断残支体，珠襦玉柙，焚其胔，弃骨草莽间。唐时年三十二岁，闻之痛愤。亟货家具，得白金百星许，执劵行贷，得白金又百星许。乃具酒醪，市羊豕，邀里中少年若干辈，狎坐轰饮。酒且酣，少年起请曰：「君儒者，若是，将何为焉？」唐惨然具以告，愿收遗骸共瘗之。众谢曰：「诺。」中一少年曰：「发丘中郎将，眈眈饿虎，事露奈何？」唐曰：「余固筹矣。今四郊多暴骨，取窜以易，谁复知之？」乃斲文木为匮，复黄绢为囊，各署其表曰某陵某陵，分委而散遣之，𫈵地以藏，为文而告。诘旦，事讫来集，出白金羡余酬，戒勿泄。越七日，总浮屠下令裒陵骨，杂置牛马枯骼中，筑一塔压之，名曰镇南。杭民悲戚，不忍仰视，了不知陵骨之犹存也。祸淫不爽，流传京师，上达四聪，天怒赫赫，飞风雷号令，捽首祸者北焉。山阴人始有籍籍传唐事者。由是唐之义风，震动吴越，声生势长，若胥江掀八月之涛。名虽高，困固自若。明年己卯后上元两日，唐出观灯归，忽坐殒息奄奄，若将绝者。良久始苏，曰：「吾见黄衣吏持文书来告曰：『王召君。』导我往，观阙巍峩，宫宇靓丽，殆非人间。有一冕旒坐殿上，数黄衣贵人逡巡降揖曰：『籍君掩骸，其有以报。』唐乃升谒，造王前。王谓曰：『汝受命窭且贫，兼无妻若子，今忠义动天，帝命锡汝伉俪、子三人、田三顷。』拜谢降出，遂觉，罔不知其何也。」逾时，越有治中袁俊斋至，始下车，为子求师。有以唐荐者，一见，置宾馆。一日问曰：「吾渡江，闻有唐氏瘗宋诸陵骨，子岂其宗耶？」左右指君曰：「此是已。」袁大骇，拱手曰：「君此举，豫让不能抗也。」曳之坐，北面而纳拜焉。礼敬特加，情款益笃。叩知家徒四壁，恻然嗟矜，语左右曰：「唐先生家甚寒，吾当料理，使有妻有田以给。」左右逢迎，爰诹爰度。不数月，二事俱惬，聘妇偶故国之公女，负郭食故国之公田，所费一一自袁出。人固奇唐之节，而又奇唐之遇，两高之，曰：「二公真义士。」义士尔后获三丈夫子，鼎立颀颀。凡梦中神所许，稽其数，无一不合。咄咄怪事乃如此。唐葬骨后，又于宋常朝殿掘冬青树，植于所函土堆上，作《冬青行》二首曰：「马箠问髐形，南面欲起语。野麕尚纯束，何物敢盗取。余花拾飘荡，白日哀后土。六合忽怪事，蜕龙挂茅宇。老天鉴区区，千载护风雨。」又曰：「冬青花，不可折，南风吹凉积香雪。遥遥翠盖万年枝，上有凤巢下龙穴。君不见犬之年羊之月，霹雳一声天地裂。」复有梦中诗四首曰：「珠亡忽震蛟龙睡，轩弊宁忘犬马情。亲拾寒琼出幽草，四山风雨鬼神惊。」「一抔自筑珠丘土，双匣亲传竺国经。只有春风知此意，年年杜宇哭冬青。」「昭陵玉匣走天涯，金粟堆寒起暮鸦。水到兰亭转呜咽，不知真帖落谁家。」「珠凫玉雁又成埃，班竹临江首重回。犹忆年时寒食节，天家一骑奉香来。」……此云溪罗先生有闻所撰也。《南村辍耕录》卷四。《尧山堂外纪》卷六十三。《西湖游览志余》卷六。《东南纪闻》。《宋诗纪事》卷七十九。《词林纪事》卷十七。参见林景曦<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html#%E5%AE%8B%E8%BD%B6%E4%B8%89%E5%8D%81%E5%85%AB-%E6%9E%97%E6%99%AF%E6%9B%A6-1">1</a>。</p></li>
<li><p><span id="宋轶三十八-唐珏-2"></span>
元世祖二十一年甲申，桑哥为相，与江南浮屠总摄杨辇真珈相表里，嗾僧嗣古妙高上言：「欲毁宋诸，实利其徇宝也。」明年乙酉正月，桑哥矫制可其奏，于是发诸陵，又裒诸帝遗骼建白塔于杭故宫，曰镇南，以厌胜之。截理宗顶以为饮器。未几，髠胡事败，饮器亦籍入于官，以赐帝师。发陵时，义士唐珏玉潜雷门先生，与尚书省架阁林景熙窃痛之。阴相躬拾不尽遗骨，葬别山中，植冬青为识，遇寒食则密祭之。珏后获黄袍引儿报德之梦，果生子琪，为名儒。罗云溪为传其事。谢翱为托穸词，作《冬青引》曰：「冬青树，山南垂，九日灵禽居上枝。白衣种年星在尾寅月也，根到九泉护龙髓。恒星昼殒夜不见，七度山南与鬼战。愿君此心慎勿移，此树终有开花时。山南金粟光离离，白衣人拜地下起。」「灵禽啄粟枝上飞」，解者曰：「谓应在庚金窜甲木也。」元运绝于甲辰，已开先于贞白之诗。「宋乌啄粟于甲木，又开先于晞发」之句。此岂偶然之作哉！舆鬼托枯骨之灵，灵禽托宋乌之子，果天意耶？人事也。《津逮秘书》本《南村辍耕录》华亭彭玮跋。《宋稗类钞》卷三。</p></li>
</ol>
</div>
<div id="林景曦" class="section level2" number="48.23">
<h2>
<span class="header-section-number">48.23</span> 林景曦<a class="anchor" aria-label="anchor" href="#%E6%9E%97%E6%99%AF%E6%9B%A6"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十八-林景曦-1"></span>
宋太学生东嘉林景曦，字霁山。当时杨总统发掘诸陵寝时，林故为杭丐者，背竹箩，手持竹夹，遇物即以夹投箩中。林铸银作两许小牌百十，系腰间，贿西番僧曰：「余不敢望收其骨，得高宗、孝宗骨，斯足矣。」番僧左右之，果得高、孝两庙骨，为两函贮之，归葬于东嘉。其诗有《梦中作》十首，其一绝曰：「一抔未筑珠宫土，双匣亲传竺国经。只有春风如此意，年年杜宇哭冬青。」又曰：「空山急雨洗岩花，金粟堆寒起暮鸦。水到兰亭更哽咽，不知真帖落谁家。」又曰：「桥山弓剑未成灰，玉匣珠襦一夜开。犹记去年寒食日，天家一骑捧香来。」七首尤凄然，则忘之。葬后，林于宋常朝殿前，掘冬青树一株，植于两函土堆上。又有《冬青花》一首曰：「冬青花，冬青花，花时一日肠九折。隔江风雨清影空，五月深山落微雪。移来此种非人间，曾识万年觞底月。」后忘之。又一首有曰：「君不见羊之年马之月，霹雳一声山石裂。」《遂昌杂录》。《南村辍耕录》卷四。《西湖游览志余》卷六。参见唐珏<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html#%E5%AE%8B%E8%BD%B6%E4%B8%89%E5%8D%81%E5%85%AB-%E5%94%90%E7%8F%8F-1">1</a>。</li>
</ol>
</div>
<div id="邓-牧" class="section level2" number="48.24">
<h2>
<span class="header-section-number">48.24</span> 邓　牧<a class="anchor" aria-label="anchor" href="#%E9%82%93-%E7%89%A7"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十八-邓牧-1"></span>
钱唐邓牧心牧，性高洁，宋亡，与叶杰山俱隐大涤山。所居有超然馆，或数日不食，一食兼人。清夜放游，不避豺虎，白昼危坐，则客至不起。吴真人奉诏征之，不赴。《玉几山房听雨录》卷上。</li>
</ol>
</div>
<div id="郑思肖" class="section level2" number="48.25">
<h2>
<span class="header-section-number">48.25</span> 郑思肖<a class="anchor" aria-label="anchor" href="#%E9%83%91%E6%80%9D%E8%82%96"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十八-郑思肖-1"></span>
郑所南先生思肖，福州连江人。宋太学上舍，应博学宏词科，刚介有立志。会天兵南，叩阙上疏，犯新禁，众争目之，由是遂变今名。曰肖，曰南，义不忘赵，北面它姓也。隐居吴下，一室萧然，坐必向南。岁时伏腊，望南野哭，再拜而返，人莫识焉。誓不与朔客交往，或于朋友坐上见有语音异者，便引去。人咸知其狷洁，亦弗为怪。工画墨兰，不妄与人。邑宰求之不得，闻先生有田三十亩，因胁以赋役取，先生怒曰：「头可砟，兰不可画。」尝自写一卷，长丈余，高可五寸许，天真烂熳，超出物表，题云：「纯是君子，绝无小人。深山之中，以天为春。」过齐子芳书塾云：「此世但除君父外，不曾别受一人恩。」《寒菊》云：「御寒不藉水为命，去国自同金铸心。」《南村辍耕录》卷二十。《宋诗纪事》卷八十。</p></li>
<li><p><span id="宋轶三十八-郑思肖-2"></span>
所南，字忆翁……初讳某，宋亡，乃改今名思肖，即思赵。「忆翁」与「所南」皆寓意也。又著《大无工十空经》一卷，「空」字去「工」而加「十」，宋也。寓为《大宋经》。自题其后曰：「臣思肖呕三年血方能书此。」画兰不画土，人询之，则曰：「地为番人夺去，汝不知耶？」题郑子书塾曰：「此世只除君父外，不曾轻受别人恩。」题画菊云：「宁可枝头抱香死，何曾吹堕北风中。」《宋遗民录》卷十三。《宋诗纪事》卷八十。</p></li>
<li><p><span id="宋轶三十八-郑思肖-3"></span>
闽人郑所南先生……宋亡，遂客吴下。闻其有田数十亩，寄之城南报国寺，以田岁入寺，为祠其祖襧。遇讳日，必大恸祠下，而先生并馆谷于寺焉。先生自宋亡，誓不与北人交接，于朋友坐间，见语音异者，辄引起。人知其孤僻，故亦不以为异。其上世本业儒者也，而先生于佛、老两教，则皆喜其说，有祭鬼法。平日喜画兰，疏花间叶，不求甚工。其所自赋诗以题兰，皆险异诡特，盖所以输写愤懑云。《遂昌杂录》。</p></li>
<li><p><span id="宋轶三十八-郑思肖-4"></span>
郑所南每遇岁时伏腊，辄野哭，南向拜，闻北语必掩耳亟走。尝题书塾云：「不知今日月，但梦宋山川。」题寒菊云：「宁可枝头抱香死，何曾零落北风中。」《尧山堂外纪》卷六十三。</p></li>
<li><p><span id="宋轶三十八-郑思肖-5"></span>
〔所南〕坐卧不向北，扁其室曰「本穴世界」，以「本」字之「十」置下文则大宋也。《宋遗民录》卷十三。</p></li>
<li><p><span id="宋轶三十八-郑思肖-6"></span>
郑所南尝著《大无工十空经》卷。「空」字去「工」，而加「十」，寓为大宋，造语奇涩。自书其后云：「当有巨眼识之。」《南宋杂事诗》卷六引《宝颜堂笔记》。《姑苏志》卷五十五。</p></li>
<li><p><span id="宋轶三十八-郑思肖-7"></span>
〔郑思肖〕精墨兰，自更祚后，为兰不画土根，无所凴藉，或问其故，则曰：「地为番人夺去，汝犹不知耶？」《宋遗民录》卷十三引卢熊《苏州府志》。</p></li>
<li><p><span id="宋轶三十八-郑思肖-8"></span>
郑所南善墨兰，独不画土，人问其故？答曰：「土为番人夺去。」题诗其上云：「一国之香，一国之殇。怀彼怀王，于楚有光。」《尧山堂外纪》卷六十三。</p></li>
<li><p><span id="宋轶三十八-郑思肖-9"></span>
贵要者求〔所南〕其兰，尤靳弗与。庸人孺子颇契其意者，则反与弗计，然亦不画土，人询之，则曰：「一片中国地为夷狄所得，吾忍画邪？」凡平日所作诗，多寓于宋，若《题郑子封书塾》曰：「天垂古色映柴门，千古传家事具存。此世只除君父外，不曾重受别人恩。」讥宋之臣子复仕于元也。《宋遗民录》卷十三引佚名《宋郑所南先生传》。</p></li>
<li><p><span id="宋轶三十八-郑思肖-10"></span>
〔所南〕有田三十亩，邑宰素闻其精墨兰，不妄与人，因给以赋役取之。公怒曰：「头可得，兰不可得。」宰奇而释之。《宋遗民录》卷十三。</p></li>
<li><p><span id="宋轶三十八-郑思肖-11"></span>
赵子昂才名重当世，公恶其宗室而受元聘，遂与之绝。子昂数往俟之，终不得见，叹息而去。《宋遗民录》卷十三。</p></li>
<li><p><span id="宋轶三十八-郑思肖-12"></span>
天目本中峰，禅林之白眉，闻公名，欲见未果。偶会于孝子梅应发家，一见各默不语，坐久之，本忽云：「所南何不说法？」曰：「两眼对两眼，无法可说。」及别去，本又云：「博学老子。」公即曰：「世法和尚。」《宋遗民录》卷十三。</p></li>
<li><p><span id="宋轶三十八-郑思肖-13"></span>
〔所南〕疾亟时，属其友唐东屿曰：「思肖死矣，烦为书一位牌，当云『大宋不忠不孝郑思肖』」。语讫而绝。《宋遗民录》卷十三。</p></li>
<li><p><span id="宋轶三十八-郑思肖-14"></span>
宋既亡，郑所南改名思肖，隐居长洲之承天寺，终身不娶，时时向南恸哭，爰作《心史》，沉于寺之狼山房井中。历四百余年，至崇祯戊寅仲冬，僧浚眢井，而其书始出。铁函重匮，锢以垩灰，启之则楮墨犹新，有《咸淳》、《大义》、《中兴》等集，《久久书》及杂文。《坚瓠丁集》卷四。</p></li>
<li><p><span id="宋轶三十八-郑思肖-15"></span>
所南先生当宋社既墟，无策自奋，著《心史》六万余言，铁函重匮。外著「大宋铁函经」五字，内题「大宋孤臣郑思肖百拜书」十字，沈于吴门承天寺眢井中。崇祯戊寅冬，寺僧达浚井得之。《宋稗类钞》卷三。</p></li>
<li><p><span id="宋轶三十八-郑思肖-16"></span>
〔所南〕有妹为比丘，名普西。《宋遗民录》卷十三。</p></li>
</ol>
</div>
<div id="汪元量" class="section level2" number="48.26">
<h2>
<span class="header-section-number">48.26</span> 汪元量<a class="anchor" aria-label="anchor" href="#%E6%B1%AA%E5%85%83%E9%87%8F"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十八-汪元量-1"></span>
汪元量，字大有，钱唐人。当度宗时，以善琴出入宫掖。元兵入城，赋诗云：「钱唐江上雨初干，风入端门阵阵酸。万马乱嘶临警跸，三宫洒泪湿铃銮。童儿剩遣追徐福，疠鬼终须灭贺兰。若说和亲能活国，婵娟应是嫁呼韩。」又曰：「西塞山前日落处，北关门外雨连天。南人堕泪北人笑，臣甫低头拜杜鹃。」「乱点传筹杀六更，风吹庭燎灭还明。侍臣奏罢降元表，臣妾签名谢道清。」顷之，从三宫北去，留滞燕京。时有王清惠、张琼英，皆故宫人，善诗，相见辄涕泣。元量尝和清惠诗云：「愁到浓时酒自斟，挑灯看剑泪痕深。黄金台迥少知己，碧玉调高空好音。万叶秋声孤馆梦，一窗寒月故乡心。庭前昨夜梧桐雨，劲气潇潇入短襟。」世皇闻其善琴，召入侍，鼓一再行，骎骎有渐离之志，而无便可乘也，遂哀恳乞为黄冠。世皇许之。濒行，与故宫人十八人酾酒城隅，鼓琴叙别，不数声，哀音哽乱，泪下如雨。张琼英送之诗云：「客有黄金共璧怀，如何不肯赎奴回。今朝且尽穹庐酒，后夜相思无此杯。」元量既还钱唐，往来彭蠡间，风踪云影，倏无宁居，人莫测其去留之迹，遂传以为仙也，人多画像祀之。《西湖游览志余》卷六。《南村辍耕录》卷五。《宋遗民录》卷十一。《尧山堂外纪》卷六十三。《宋稗类钞》卷三。《坚瓠戊集》卷三。</p></li>
<li><p><span id="宋轶三十八-汪元量-2"></span>
汪元量，字大有，为诗感慨有气节，尝以善琴受知绍陵。宋亡，从三宫北去，留燕甚久。时故宫人王清惠、张琼英皆善诗，相见辄共涕泣。或至文文山锒铛所，作《拘幽十操》。文山倚歌和之。元祖闻其名，召入鼓琴，一再行乞为黄冠，归钱塘。既归，往来匡庐、彭蠡间，莫测其去留之迹，自号水云子。《宋史翼》卷三十五引《钱塘县志》。</p></li>
<li><p><span id="宋轶三十八-汪元量-3"></span>
庚辰中秋日，水云慰予囚所，援琴作《胡笳十八拍》，取予疾徐，指法良可观也。琴罢，索予赋胡笳诗，而仓卒中未能成就。水云别去，是岁十月复来。予因集老杜句成拍，与水云共商略之，盖囹圄中不能得死，聊自遣耳，亦不必一一学琰语也。水云索予书之，欲藏于家，故书以遗之。浮休道人文山。《文天祥全集》卷五。</p></li>
<li><p><span id="宋轶三十八-汪元量-4"></span>
文丞相被执在狱，汪上谒，且勉丞相必以忠孝白天下。予将及归死江南，乃归旧宫人会者十八人，酾酒城隅与之别，援琴鼓再行。《宋遗民录》卷十一引谢翺《续琴操哀江南四章》前记。</p></li>
<li><p><span id="宋轶三十八-汪元量-5"></span>
水云以善琴供奉，国亡随三宫入燕。久之，请为黄冠南归。藏有赐砚，背刻「天锡永宝」四字，八分书。右刻「水云」二篆字。左刻楷书绝句云：「斧柯片石伴幽闲，堪与遗民共号顽。试忆当年承赐事，墨痕如泪尽成斑。」《南宋杂事诗》卷六。《宋诗纪事》卷七十八。《词林纪事》卷十七。三书皆引《改虫斋笔疏》。</p></li>
</ol>
</div>
<div id="吕徽之" class="section level2" number="48.27">
<h2>
<span class="header-section-number">48.27</span> 吕徽之<a class="anchor" aria-label="anchor" href="#%E5%90%95%E5%BE%BD%E4%B9%8B"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十八-吕徽之-1"></span>
吾乡吕徽之先生，家仙居万山中，博学能诗文，问无不知者。而安贫乐道，常逃其名，耕渔以自给。一日，楮币诣富家易谷种，值大雪，立门下，人弗之顾。徐至庭前，闻东阁中有人分韵作雪诗，一人得滕字，苦吟弗就，先生不觉失笑。阁中诸贵游子弟辈闻得，遣左右诘之，先生初不言。众愈疑，亲自出见。先生露顶短褐，布韈草屦，辄侮之，询其见笑之由。先生不得已，乃曰：「我意举滕王蛱蜨事耳。」众始叹伏，邀先生入坐，先生曰：「我如此形状，安可厕诸君子间。」请之益坚，遂入阁。众以「藤」、「滕」二字请先生足之。即援笔书曰：「天上九龙施法水，人间一鼠啮枯藤。鹜鹅声乱功收蔡，蝴蜨飞来妙过滕。」复请黏昙字韵诗。又随笔写云：「万里关河冻欲含，浑如天地尚函三。桥边驴子诗何思，帐底羔儿酒正酣。竹委长身寒郭索，松埋短发老瞿昙。不如乘此擒元济，一洗江南草木惭。」写讫，便出门，留之不可得，问其姓字亦不答。皆惊讶曰：「尝闻吕处士名，欲一见而不能，先生岂其人邪？」曰：「我农家，安知吕处士为何如人？」惠之谷，怒曰：「我岂取不义之财，必易之。」刺船而去。遣人遥尾其后，路甚僻远，识其所而返。雪晴，往访焉，惟草屋一间，家徒壁立，忽米桶中有人，乃先生妻也，因天寒故坐其中。试问徽之先生何在，答曰：「在溪上捕鱼。」始知真为先生矣。至彼，果见之，告以特来候谢之意。隔溪谓曰：「诸公先到舍下，我得鱼，当换酒饮诸公也。」少顷，鱼与酒至，尽欢而散。《南村辍耕录》卷八。《昨非庵日纂》一集卷十九。《坚瓠丁集》卷三。《宋诗纪事》卷八十一。</p></li>
<li><p><span id="宋轶三十八-吕徽之-2"></span>
〔吕徽之〕与陈刚中治中遇于道。治中策蹇驴，时犹布衣，见先生风神高简，问曰：「得非吕徽之乎？」曰：「然，足下非陈刚中乎？」曰：「然。」握手若平生欢，共论驴故事。先生言一事，治中答一事，互至四十余事。治中止矣，先生曰：「我尚记得有某出某书，某出某传。」又三三十余事。治中深敬之。《南村辍耕录》卷八。《宋稗类钞》卷五。</p></li>
</ol>
</div>
<div id="石余亨" class="section level2" number="48.28">
<h2>
<span class="header-section-number">48.28</span> 石余亨<a class="anchor" aria-label="anchor" href="#%E7%9F%B3%E4%BD%99%E4%BA%A8"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十八-石余亨-1"></span>
石余亨，字成己，新昌人也。石氏世为讲学家，先生守先绪，以咸淳进士官明、衢二州。见宋且亡，弃去，隐沃洲，自号休休翁。丙子之乱，转徙万山，叹曰：「吾家累世传正学，至予身益穷。然不死于盗贼，得奉遗体以从先人于九原，幸矣！」又号遯翁，且为铭曰：「胶胶乎，申申乎！将久存以瘁予形乎？宁亟归以全吾真乎？悲夫！」《宋元学案》卷七十七。</li>
</ol>
</div>
<div id="龚-开" class="section level2" number="48.29">
<h2>
<span class="header-section-number">48.29</span> 龚　开<a class="anchor" aria-label="anchor" href="#%E9%BE%9A-%E5%BC%80"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十八-龚开-1"></span>
〔龚〕圣予尝与陆秀夫同居广陵幕府。宋亡，潜居深隐，立则沮洳，坐无几席。一子名浚，每令俯伏，就其背按纸作《唐马图》，风騣雾鬣，豪骭兰筋，备尽诸态。一持出，人辄以数十金易之，藉是不饥。然竟以无所求而死。居吴之日，高邮龚璛为忘年友，时人谓之「楚两龚」，以比汉之两龚。《宋诗纪事》卷八十引吴莱《桑海遗录序》。《宋遗民录》卷十引《姑苏志》。</p></li>
<li><p><span id="宋轶三十八-龚开-2"></span>
淮海龚翠岩先生开寓吴门日，一僧权道衡者，颇聪慧，识道理，先生与之游。偶市肆鬻汉印一颗，权尝酬价，归取镪，先生适见，主人以实告，遂用十五缗买之，语诸女。女曰：「大人乃亦夺人所好。」先生惊悟，即持送权。遇诸道，权曰：「先生爱而收藏，奚以赠。」曰：「在彼犹在此也。」权固辞曰：「在彼犹在此也。」相让久之，沉诸渊而别。《南村辍耕录》卷九。</p></li>
<li><p><span id="宋轶三十八-龚开-3"></span>
见宋江<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html#%E5%AE%8B%E8%BD%B6%E4%BA%8C%E5%8D%81%E5%85%AD-%E5%AE%8B%E6%B1%9F-1">1</a>。</p></li>
</ol>
</div>
<div id="梁-栋" class="section level2" number="48.30">
<h2>
<span class="header-section-number">48.30</span> 梁　栋<a class="anchor" aria-label="anchor" href="#%E6%A2%81-%E6%A0%8B"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十八-梁栋-1"></span>
梁栋，字吉，镇江人，登第，尝授尉，与莫子山甚稔。一日，偶有客访子山，留饮，作菜元鱼为馔，偶不及栋，栋憾之，遂告子山尝作诗有讥讪语，官捕子山入狱。久之，始得脱而归，未几病死。余尝挽之云：「秦邸狱成杯酒里，乌台祸起一诗间。」纪其实也。后十年，栋之弟投茅山许宗师为黄冠，许待之厚。既而栋又欲挈妻孥而来，许不从，栋遂大骂之。许不能堪，遂告其曾作诗云「浮云暗不见青天」，指以为罪。于是捕至建康狱，未已病死。《癸辛杂识》续集上。《宋诗纪事》卷七十五。</p></li>
<li><p><span id="宋轶三十八-梁栋-2"></span>
宋末士人梁栋吉先生有诗名，以其弟中砥为黄冠，受业三茅山，尝往还，或终岁焉。一日，登大茅峰题壁赋长句，有云：「大君上天宝剑化，小龙入海明珠沉。」「安得长松撑日月，华阳世界收层阴。」吉先生每恃己才，藐忽众人。众人多憾之，且好多言。一黄冠者与吉有隙，诉此诗于句容县，以为谤讪朝廷，有思宋之心。县上于郡，郡达于行省，行省闻之都省，直毁屋壁，函致京师，捄梁公系于狱。不伏，但云：「吾自赋诗耳，非谤讪也。」久而不释。及礼部官拟云：「诗人吟咏情性，不可诬以谤讪。倘使是谤讪，亦非堂堂天朝所不能容者。」于是免罪放还江南。《至正直记》卷二。《宋诗纪事》卷七十五。</p></li>
</ol>
</div>
<div id="莫-仑" class="section level2" number="48.31">
<h2>
<span class="header-section-number">48.31</span> 莫　仑<a class="anchor" aria-label="anchor" href="#%E8%8E%AB-%E4%BB%91"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十八-莫仑-1"></span>
莫子山暇日山行，过一寺，颇有泉石之胜，因诵唐人绝句以快喜之云：「终日昏昏醉梦间，忽闻春尽强登山。因过竹院逢僧话，又得浮生半日闲。」及叩其主僧，庸僧也，与语略不相入，屡欲舍去。僧意以为檀施，苛留作午供，郁郁久之，殆不自堪，因索笔，以前诗错综其词而书于壁曰：「又得浮生半日闲，忽闻春尽强登山。因过竹院逢僧话，终日昏昏醉梦间。」《湛渊静语》卷一。《宋诗纪事》卷七十五。</p></li>
<li><p><span id="宋轶三十八-莫仑-2"></span>
见梁栋<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html#%E5%AE%8B%E8%BD%B6%E4%B8%89%E5%8D%81%E5%85%AB-%E6%A2%81%E6%A0%8B-1">1</a>。</p></li>
</ol>
</div>
<div id="韩希孟" class="section level2" number="48.32">
<h2>
<span class="header-section-number">48.32</span> 韩希孟<a class="anchor" aria-label="anchor" href="#%E9%9F%A9%E5%B8%8C%E5%AD%9F"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十八-韩希孟-1"></span>
岳州破时，韩氏为游卒所掠，以献诸主将。韩知必不免，乘间赴水死。越三日，有得其尸，于练裙中题五言长句曰：「宋未有天下，坚正臣礼秉。开国百战功，每阵惟雄整。及侍周幼主，臣心常烱烱。帝曰卿北伐，山戎今有警。死狗莫击尾，此行当系颈。即日辞陛行，尽敌心欲逞。陈桥忽兵变，不得守箕颍。禅让法尧舜，民物普安静。有国三百年，仁义道驰骋。未改祖宗法，天胡肆大眚。细思天地理，中有幸不幸。天果丧中原，大似裂冠衽。君诚不独活，臣实无魏丙。失人焉得人，垂戒当耿耿。江南无谢安，塞北有王猛。所以戎马来，飞渡巴陵境。大江限南北，今此一舴艋。本期固封疆，谁谓如画饼。烈火燎昆冈，不辨金玉矿。妾本良家子，性僻守孤梗。嫁与尚书儿，衔署紫兰省。直以才德合，不弃宿瘤瘿。初结合欢带，誓比日月昺。鸳鸯会双飞，比目愿常并。岂期金石坚，化作桑榆景。旄头势正然，蚩尤气先屏。不意风马牛，复及此燕郢。一方遭劫虏，六族死俄顷。退鹢落迅风，孤鸾吊空影。簪坚折白玉，缾沉断青绠。一死空冥府，忧心长炳炳。意坚志不移，改邑不改井。我本瑚琏器，安肯作溺皿。志节匪转石，气噎如吞鲠。不作爝火然，愿为死灰冷。贪生念曲蛾，乞怜羞虎穽。借此清江水，葬我全首领。皇天如有知，定作血面请。愿魂化精卫，填海使成岭。」此诗，士大夫多称道之。韩名希孟，年十有八，魏公五世孙，襄阳贾尚书之子琼之妇。《南村辍耕录》卷三。《宋诗纪事》卷八十七。</li>
</ol>
</div>
<div id="徐君宝妻" class="section level2" number="48.33">
<h2>
<span class="header-section-number">48.33</span> 徐君宝妻<a class="anchor" aria-label="anchor" href="#%E5%BE%90%E5%90%9B%E5%AE%9D%E5%A6%BB"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十八-徐君宝妻-1"></span>
〔岳州徐君宝妻某氏〕被虏来杭，居韩蕲王府。自岳至杭，相从数千里，其主者数欲犯之，而终以巧计脱。盖某氏有令姿，主者弗忍杀之也。一日，主者怒甚，将即强焉。因告曰：「俟妾祭谢先夫，然后乃为君妇不迟也，君奚用怒哉！」主者喜诺，即严妆焚香，再拜默祝，南向饮泣，题《满庭芳》词一阕于壁上，已，投大池中以死。词曰：「汉上繁华，江南人物，尚遗宣政风流。绿窗朱户，十里烂银钩。一旦刀兵齐举，旌旗拥、百万貔貅。长驱入、歌楼舞榭，风卷落花愁。　清平三百载，典章人物，扫地俱休。幸此身未北，犹客南州。破鉴徐郎何在，空惆怅、相见无由。从今后、断魂千里，夜夜岳阳楼。」《南村辍耕录》卷三。《东园友闻》。《西湖游览志余》卷六。《尧山堂外纪》卷五十七。《坚瓠丙集》卷四。《词苑丛谈》卷七。《宋稗类钞》卷三。《词林纪事》卷十九。</li>
</ol>
</div>
<div id="王-氏" class="section level2" number="48.34">
<h2>
<span class="header-section-number">48.34</span> 王　氏<a class="anchor" aria-label="anchor" href="#%E7%8E%8B-%E6%B0%8F"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十八-王氏-1"></span>
丞相偏师徇台。台之临海民妇王氏者，美姿容，被掠至师中。千夫长杀其舅姑与夫，而欲私之，妇誓死不可。自念且被污，因阳曰：「能俾我为舅姑与夫服朞月，乃可事君。」千夫见其不难于死，从所请，仍使俘妇杂守之。师还，挈行至嵊，过上清风岭，妇仰天窃叹曰：「吾知所以死矣。」即啮拇指出血，写口占诗于崖石上曰：「君王无道妾当灾，弃女抛男逐马来。夫面不知何日见，此身料得几时回。两行清泪偷频滴，一片愁眉锁未开。回首故山看渐远，存亡两字实哀哉。」写毕，即投崖下以死。死之日，距今且将八九十年，石上血偾起，如始写时，不为风雨所剥蚀。予昔过其下，尚能读所写诗。嵊丞徐君端，树石祠，刻碑于死所。浙东元帅白野泰不华公字兼善，状元及第，守越日，为立庙像。乡之人私表曰贞妇。著作李五峰先生孝光为记。《南村辍耕录》卷三。《宋诗纪事》卷八十七。</li>
</ol>
</div>
<div id="赵孟桂" class="section level2" number="48.35">
<h2>
<span class="header-section-number">48.35</span> 赵孟桂<a class="anchor" aria-label="anchor" href="#%E8%B5%B5%E5%AD%9F%E6%A1%82"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十八-赵孟桂-1"></span>
乙亥岁，国事将危，忽传当涂孟之妻赵氏孟桂见为伯颜丞相次妻者，朝廷遂以太后命，遣人赍金帛与之，俾赞和议。继得孟桂回奏云：「和议将成。」遂复赐手诏云：「𠡠孟桂，吾老矣，不幸遭家多难，嗣君在疚。不谓似道失信北朝，致开边衅，生灵荼毒，宗社阽危，日夜思此，惟有流涕。忽览来奏，知尔身在边方，心存宗国，且拳拳以讲信为请，自非孝顺一念，发于天性，畴克有此。得书喜幸，莫有云喻。已诏丞相遗使通问，以全两国生灵之命。尚赖尔委曲赞助，速成议和，以慰老怀。」复遣人以金帛慰之，继而寂然无报。及事定，孟桂南归霅川，盖未尝为伯颜次妻，亦未尝得诏及赐物也。盖奸人乘危造为此说，以骗脱朝廷金帛耳。问探不明，有类儿戏，国安得不亡哉！孟桂乃赵忠惠与之妹，今为尼，改名子桂，住湖州广福寺云。《癸辛杂识》后集。</li>
</ol>
</div>
<div id="静顺道人" class="section level2" number="48.36">
<h2>
<span class="header-section-number">48.36</span> 静顺道人<a class="anchor" aria-label="anchor" href="#%E9%9D%99%E9%A1%BA%E9%81%93%E4%BA%BA"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十八-静顺道人-1"></span>
静顺道人，宋公主也。适驸马戴氏，临安再陷，徙避吴兴，为乱兵所掠，卒归军官张聿然，即少保族子。鼎革后，偕隐平江，筑采香庵于东荷池畔，静顺结茅于西荷池畔，削发为尼。能画兰竹，嗣有梅氏姊妹，为达鲁百花所偪，毁容依之，未一年同时化去。模按：南渡后无公主下降适戴氏者，是县主。《烬余录》乙编。</li>
</ol>
</div>
<div id="叶-李" class="section level2" number="48.37">
<h2>
<span class="header-section-number">48.37</span> 叶　李<a class="anchor" aria-label="anchor" href="#%E5%8F%B6-%E6%9D%8E"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十八-叶李-1"></span>
中书左丞叶公亦愚李，钱唐人，宋太学生，上书诋贾似道公田、关子不便，专权误国。似道怒，嗾林德夫告公泥金饰斋匾不法，令狱吏鞫之，云：「只要尔做一个麻糊。」公即口占一诗曰：「如今便一似麻糊，也是人间大丈夫。笔里无时那解有，命中有处未应无。百千万世传名节，二十三年非故吾。寄语长安朱紫客，尽心好上帝王书。」遂遭黥流岭南。及蒙恩放还，与似道遇诸途，公以词赠云：「君来路，吾归路，来来去去何时住。公田关子竟何如，国事当时谁汝误。　雷州户，厓州户，人生会有相逢处。客中颇恨乏蒸羊，聊赠一篇长短句。」《南村辍耕录》卷十九。《西湖游览志余》卷十二。《尧山堂外纪》卷六十二。《坚瓠己集》卷二、又《癸集》卷三。</p></li>
<li><p><span id="宋轶三十八-叶李-2"></span>
叶亦愚上书后，朝廷捕之甚急。遂祷之霍山张王庙，是夕梦一白衣裹帽人，指庭下一鸡为蛇所缠，牢不可解。其后有黥而王之，验二物，巳酉合也。《癸辛杂识》续集上。</p></li>
<li><p><span id="宋轶三十八-叶李-3"></span>
叶公李为宋太学生时，上书极言贾似道权奸误国，几为所害。及世祖平江南，即召见，官之，至中书右丞。凡有军国大事，必问曰：「曾与蛮子秀才商量否？」盖指李也。一日，议事大廷，乃不在列。问其故，则病足，遂以所御五龙车召之至，命坐而咨决焉。尝于其孙以道处，见当时所画《应召图》，五龙车中，坐一山野质朴之老。其遭遇有如此者。《南村辍耕录》卷二十六。</p></li>
<li><p><span id="宋轶三十八-叶李-4"></span>
叶亦愚名李，先为叶山所攻，后为李性学所窘，遂以此饮恨而死，盖二人正寓其姓名云。《癸辛杂识》续集上。</p></li>
<li><p><span id="宋轶三十八-叶李-5"></span>
叶亦愚右丞辛卯八月初四日夜，忽梦一老人，曰：「汝前为文昌相，坐漏泄天机遭谪，能悔过，当复职。」引之至通明、大明二殿，俾为主殿之职，于是赋诗四章以谢。及觉，仅记其一，云：「通明殿逼紫微垣，一朵红云拥至尊。下土小臣勤稽首，愿将惠泽溥元元。」于是作诗以记其事，云：「宋时豪士石曼卿，帝命作主芙蓉城。我才比石万无一，半世虚负狂直名。年来似有丧心疾，荐共引鲧辜苍生。天诛未加公论沸，日夕惟待鼎镬烹。何哉异梦出非想，忽遇仙老谈真情。谓予夙是文昌相，漏泄轻举遭弹抨。帝令谪堕饱忧患，且使两足蹒跚行。追思善步不可得，飞升妙术矧敢轻。当时廷议祇如此，汝悔当复惟相迎。稽首老仙谢慈愍，臣罪当死天子明。久之寂灭一大乐，盖棺待尽无他营。老仙笑许汝可教，引领直上朝玉京。通明大明二宫殿，林木蓊萃堦瑶琼。芙蓉烂漫锦欲似，帝皇锡以主殿名。赋诗奏谢九拜起，玉音嘉奖傍观荣。痴人说梦聊一快，我独知命不少惊。只恐才非曼卿敌，相见惭汗应如倾。从今闭目需帝召，玉楼续记时当成。儿孙自有儿孙福，与农报国须勤耕。」明年壬辰二月初六卒。《癸辛杂识》续集上。</p></li>
</ol>
</div>
<div id="胡长孺" class="section level2" number="48.38">
<h2>
<span class="header-section-number">48.38</span> 胡长孺<a class="anchor" aria-label="anchor" href="#%E8%83%A1%E9%95%BF%E5%AD%BA"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十八-胡长孺-1"></span>
胡长孺，字汲仲，婺州永康人。少博经史，下逮百氏。宋咸淳中，监重庆府酒税。至元初，以知者荐入翰林修撰，出为扬州教授，迁建康录事、台州宁海簿，所至辄有异政。以疾辞归，寓武林城中。长孺为人，光朗宏伟，明于心学，慨然以孟轲自许。……赵子昂尝为罗司徒奉钞百锭为润笔，请作乃父墓铭，汲仲怒曰：「我岂为近官作墓铭耶！」是日，汲仲绝粮，其子以情白，坐上诸客咸劝受之，汲仲却愈坚。惟平生不苟取于人，故宁冻馁有所不顾。《西湖游览志余》卷八。《东园友闻》。《宋稗类钞》卷三。</li>
</ol>
</div>
<div id="郑陶孙" class="section level2" number="48.39">
<h2>
<span class="header-section-number">48.39</span> 郑陶孙<a class="anchor" aria-label="anchor" href="#%E9%83%91%E9%99%B6%E5%AD%99"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十八-郑陶孙-1"></span>
处州郑陶孙与兄滁孙皆举宋季进士。至元间，陶孙征至阙下，奏对称旨，授翰林国史院编修官，纂修国史。至德祐末年事，陶孙曰：「臣实事宋，宋是年亡，义不忍书，书之非义矣。」终不书。世祖嘉之。《樵书》二编卷九。</li>
</ol>
</div>
<div id="陈-谔" class="section level2" number="48.40">
<h2>
<span class="header-section-number">48.40</span> 陈　谔<a class="anchor" aria-label="anchor" href="#%E9%99%88-%E8%B0%94"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十八-陈谔-1"></span>
〔陈谔〕向在鄂渚，定值己未透渡之变。至辛酉闰十一月二十一日解围，尝作《鄂渚百咏》，以记一时之事，多归功于贾老。中间有一首云：「久戍胡儿已念家，将军何不奏胡笳。今朝忽报严围解，白雪纷纷亦散花。」贾见散花之语大怒，捕陈甚急，陈窘甚，求救于赵晦岩。晦岩为解释，乃免。《癸辛杂识》续集下。</p></li>
<li><p><span id="宋轶三十八-陈谔-2"></span>
陈谔，字古直，号埜水，尝为越学正，满替，往婺之廉司取解由。归途偶憩山家，有长髯野叟方捣桕子作油，见客至，遂少辍，相问劳，曰：「君亦儒者邪？」持杯茶饮之，遂问今将何往。陈对以学正满替，欲倒解由，别注他缺。髯叟忽作色而起，曰：「子自倒解由，我自捣桕油。」遂操杆臼，不复再交一谈。陈异而询于隣人，云：「此傅秀才，隐者也。恶君言进取事，故耳！」陈心甚愧之，因赋诗云：「忽遇深山避世翁，居然沮溺古人风。老来一出为身计，不满先生一笑中。」《癸辛杂识》续集下。《坚瓠壬集》卷二。</p></li>
</ol>
</div>
<div id="王应麟" class="section level2" number="48.41">
<h2>
<span class="header-section-number">48.41</span> 王应麟<a class="anchor" aria-label="anchor" href="#%E7%8E%8B%E5%BA%94%E9%BA%9F"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十八-王应麟-1"></span>
陆子玄《声隽》：宋鄞人王某，以贩马为业。畜一狝猴，其妻夏日醉卧，适猴在侧，因据腹而合焉。妻以为夫，不之拒，及醒，乃大恚，捶杀之，埋于屋后。自是有娠，生二子，即应麟、应龙也。厥状肖焉。长而精敏好学，不获登第。一夕，二子梦白衣老父谓曰：「尔父葬处甚佳，能移上丈许，立至富贵。」二子以父尚在，不解其旨，以告其母。母夜半潜移其穴，如言葬之。未几并登科，仕通显，为名臣。《坚瓠壬集》卷四。</p></li>
<li><p><span id="宋轶三十八-王应麟-2"></span>
〔王应凤〕与应麟生同日，兄弟丽讲矻矻忘寝食。……父性严急，每授题设巍坐，命与应麟坐堂下，刻烛以俟，少缓辄叱怒。由是为文称敏捷，援笔立就。《宋史翼》卷十六。</p></li>
<li><p><span id="宋轶三十八-王应麟-3"></span>
吾乡盛时，比屋皆故家大官。咸淳，贾相擅国，绝恶四明，由是衣冠皆为月集，悉不敢议时事，卒至国亡，无卖降于外者。当至元末年，诸老先生犹无恙。时则有深宁王先生师表模范，世伦雅集，犹有洛社耆英之遗意。甫三十有四年，风尘变更，乘虬上征，无有一人在者。览先郡公之遗墨，不胜悲慕。《清容居士集》卷五十。《硏北杂志》卷上。</p></li>
</ol>
</div>
<div id="周-密" class="section level2" number="48.42">
<h2>
<span class="header-section-number">48.42</span> 周　密<a class="anchor" aria-label="anchor" href="#%E5%91%A8-%E5%AF%86"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十八-周密-1"></span>
见赵孟𫖯15。</p></li>
<li><p><span id="宋轶三十八-周密-2"></span>
杭社试灯花诗，周弁翁擅场，云：「灯花不结三春梦，零落空余寸草心。」《佩楚轩客谈》。</p></li>
<li><p><span id="宋轶三十八-周密-3"></span>
余尝于南溁作小日阁，名之曰献日轩。幕以白油绢，通明虚白，盎然终日，四体融畅不止须臾而已。适有客戏余曰：「此所谓天下都绵袄者。」相与一笑。《齐东野语》卷四。</p></li>
</ol>
</div>
<div id="张-炎" class="section level2" number="48.43">
<h2>
<span class="header-section-number">48.43</span> 张　炎<a class="anchor" aria-label="anchor" href="#%E5%BC%A0-%E7%82%8E"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十八-张炎-1"></span>
钱塘张炎，字叔夏，自号玉田。长于词曲，尝赋《孤雁》词，有云：「写不成行，书难成字，只寄得相思一点。」人皆称之曰「张孤雁」。《至正直记》卷四。《词林纪事》卷十六。</p></li>
<li><p><span id="宋轶三十八-张炎-2"></span>
邓牧心云：「玉田《春水》一词，绝唱今古，人以张春水目之。」《宋诗纪事》卷八十。《词林纪事》卷八。</p></li>
</ol>
</div>
<div id="仇-远" class="section level2" number="48.44">
<h2>
<span class="header-section-number">48.44</span> 仇　远<a class="anchor" aria-label="anchor" href="#%E4%BB%87-%E8%BF%9C"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十八-仇远-1"></span>
见方回<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html#%E5%AE%8B%E8%BD%B6%E4%B8%89%E5%8D%81%E5%85%AB-%E6%96%B9%E5%9B%9E-1">1</a>。</li>
</ol>
</div>
<div id="陈观国" class="section level2" number="48.45">
<h2>
<span class="header-section-number">48.45</span> 陈观国<a class="anchor" aria-label="anchor" href="#%E9%99%88%E8%A7%82%E5%9B%BD"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十八-陈观国-1"></span>
陈观国，字用宾，永嘉胜士也。丙戌之夏，寓越，梦访余于杭。壁间有古画数幅，严壑耸峭，竹树茂密，瀑飞绝𪩘，汇为大池。池中菡萏方盛开，一翁曳杖坐巨石上，仰瞻飞鹤翔舞。烟云空蒙中，髣髴有字数行，体杂章草。其词曰：「水声兮激激，云容兮茸茸，千松拱绿，万荷奏红。爰宅兹岩，以逸放翁。屹万仞与世隔，峻一极而天通。予乃控野鹤，追冥鸿，往来乎蓬莱之宫。披海氛而一笑，以观九州之同。」旁一人指云：「此放翁诗也。」用宾惊悟，亟书以见寄。《齐东野语》卷十九。</li>
</ol>
</div>
<div id="方-回" class="section level2" number="48.46">
<h2>
<span class="header-section-number">48.46</span> 方　回<a class="anchor" aria-label="anchor" href="#%E6%96%B9-%E5%9B%9E"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十八-方回-1"></span>
方回，字万里，号虚谷，徽人也。其父南游，殂于广中，回，广婢所生，故其命名及字如此。魏明己遇为守，爱而异遇之。忽与倡家有讼，遂俱至于庭，魏见之甚骇，而方力求自直，魏为主张而敬则衰矣。后以别头登第，为池阳提领茶盐所干官。居与大家并，其家实寡妇主人，回以博游其家，且道其长，吕师夔亦往焉。旋以言去。喜作诗，以放肆为高……其处乡专以骗胁为事，乡曲无不被其害者，怨之切齿。遂一向寓抗之三桥旅楼而不敢归。老而益贪淫，凡遇妓则跪之，略无羞耻之心。有二婢曰周胜雪、刘玉榴，方酷爱之，而二婢实不乐也。既而方游金陵，寄二婢于其母周姬之家，恣开杜陵之门，胜雪者竟为豪客挟去。方归，惟怅惋而已。遂作二诗云：「鹦鹉笼开彩索宽，一宵飞去为谁欢。早知黠妪心肠别，肯作佳人面目看。忍著衣裳辜旧主，便涂脂粉事新官。丈夫能举登科甲，可得妖雏胆不寒。」「一牝犹嫌将两雄，趋新背旧片时中。陟忘前主能为叛，作事他人更不忠。玉碗空亡无易马，绛桃犹在未随风。何须苦问沙咤利，自是红颜薄老翁。」自刻之梓，揭之通衢，无不笑者。既而复得一小婢曰半细，曲意奉之。每出至亲友间，必以荷叶包饮食、肴核于袖中，归而遗之。一日遇客于途，正揖间，荷包坠地，视之乃半鸭耳。路人无不大笑，而方略不为耻。每夕与小婢好合，不避左右。一夕痛合，床脚摇拽有声，遂撼落壁土。适隣居有北客病卧壁下，遂为土所压。次日诉于官，方为追逮到官，朋友间遂为劝和，始免。未几，此婢满，求归母家，拳拳不忍舍，以善价取之以归。时年登古希之岁，适牟献之与之同庚，其子成文与乃翁为庆，且征友朋之诗，仇仁近有句云：「姓名不入六臣传，容貌堪传九老碑。」且作方句云：「老尚留樊素，贫休比范丹。」方尝有句云：「今生穷似范丹。」于是方大怒，褒牟而贬己，遂摭六臣之语，以此比今上为朱温，必欲告官杀之。诸友皆为谢过，不从。仇遂谋之北客侯正卿，正卿访之，徐扣曰：「闻仇仁近得罪于虚谷，何邪？」方曰：「此子无礼，遂比今上为朱温，即当告官杀之。」侯曰：「仇亦止言六臣，未尝云比上于朱温也。今比上为朱温者，执事也。告之官，则执事反得大罪矣。」方色变，侯遂索其诗之元本，手碎之乃已。《癸辛杂识》别集上。</p></li>
<li><p><span id="宋轶三十八-方回-2"></span>
〔方〕回为庶官时，尝赋《梅花百咏》以谀贾相，遂得朝除。及贾之贬，方时为安吉倅，虑祸及己，遂反锋上十可斩之疏，以掩其迹。时贾已死矣，识者薄其为人。有士人尝和其韵，有云：「百诗已被梅花笑，十斩空余谏草存。」所谓十可斩者，盖指贾之幸、诈、贪、淫、褊、骄、吝、专、谬、忍十事也。以此遂得知严州。未几，北军至，回倡言死封疆之说甚壮。及北军至，忽不知其所在，人皆以为必践初言死矣。徧寻访之不获，乃迎降于三十里外，鞑帽氊裘，跨马而还，有自得之色。郡人无不唾之。遂得总管之命，遍括富室金银数十万两，皆入私槖。有老吏见其无耻不才，极恶之。及来杭，复见其跪起于北妓之前，口称小人，食猥妓残杯余炙。遂疏为方回十一可斩之说，极可笑。大略云：「在严日，虐敛投拜之银数十万两。专资无益之用，及其后则鬻于人，各有定价。市井小人求诗序者酬以五钱，必欲得钱入怀，然后漫为数语。市井之人见其语草草，不乐，遂以序还，索钱，几至挥拳，此贪也。寓杭之三桥旅舍，与婢宣淫，撼落壁土，为隣人讼于官，淫也。一人誉之，则自视天下为无人，大言无当，以前辈自居，骄也。一人毁之，则呼号愤怒，略无涵养，褊也。在严日，事皆独断以招赂，不谋之同寅，专也。有乡人以死亡告急者，数日略不之顾，吝也。凡与人言，率多妄诞，诈也。回有乞斩似道之疏以沽名，及北兵之来，外为迎拒之说，而远出投拜，是徼幸也。昔受前朝高官美职，今乃动辄非骂以亡宋称之，是可忍也孰不可忍也？年已七旬，不归田野，乃弃其妻子，留连杭邸，买少艾之妾，歌酒自娱。至于拜张、朱二宣尉以求保解，日出市中买果殽以悦其婢，每见猥妓，必跪以进酒，略不知人间羞耻事，此非老谬者乎，使似道有知，将大笑于地下矣。」《癸辛杂识》别集上。</p></li>
</ol>
</div>
<div id="赵孟坚" class="section level2" number="48.47">
<h2>
<span class="header-section-number">48.47</span> 赵孟坚<a class="anchor" aria-label="anchor" href="#%E8%B5%B5%E5%AD%9F%E5%9D%9A"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十八-赵孟坚-1"></span>
诸王孙赵孟坚，字子固，号彝斋，居嘉禾之广陈。修雅博识，善笔札，工诗文，酷嗜法书。多藏三代以来金石名迹，遇其会意时，虽倾囊易之不靳也。又善作梅竹，往往得逃禅、石室之妙，于山水为尤奇，时人珍之。襟度潇爽，有六朝诸贤风气。时比之米南宫，而子固亦自以为不歉也。东西薄游，必挟所有以自随。一舟横陈，仅留一席为偃息之地，随意左右取之，抚摩吟讽，至忘寝食。所至，识不识望之，而知为米家书画船也。庚申岁，客辇下，会菖蒲节，余偕一时好事者邀子固，各所藏，买舟湖上，相与评赏。饮酣，子固脱帽，以酒晞发，箕踞歌《离骚》，旁若无人。薄暮，入西泠，掠孤山，舣櫂茂树间。指林麓最幽处瞪目绝叫曰：「此洪谷子、董北苑得意之笔也。」邻舟数十，皆惊骇绝叹，以为真谪仙人。异时，萧千岩之姪滚，得白石旧藏五字不损本《禊叙》，后归之俞寿翁家。子固复从寿翁善价得之，喜甚，乘舟夜泛而归。至霅之升山，风作舟覆，幸值支港，行李衣衾，皆渰溺无余。子固方被湿衣立浅水中，手持《禊帖》示人曰：「《兰亭》在此，余不足介意也。」因题八言于卷首云：「性命可轻，至宝是保。」盖其酷嗜雅尚，出于天性如此。后终于提辖左帑，身后有严陵之命。其帖后归之悦生堂，今复出人间矣。《齐东野语》卷十九。《南村辍耕录》卷九。《何氏语林》卷三十。《贤弈编》卷三。《尧山堂外纪》卷六十一。《西湖游览志余》卷十。《宋稗类钞》卷八。《宋诗纪事》卷八十五。</p></li>
<li><p><span id="宋轶三十八-赵孟坚-2"></span>
赵子固，宋宗室也。入本朝，不乐仕进，隐居州之广陈镇。时载以一舟，舟中琴书尊杓毕具，往往泊蓼汀苇岸，看夕阳，赋晓月为事。尝到县，县令宣城梅黻到船谒公，公飞櫂而去。梅伫立岸上言曰：「昔人所谓名可闻，而身不可见，殆谓先生欤？」公从弟子昂自苕中来访，公闭门不纳，夫人劝之，始令从后门入。坐定，第问：「弁山、笠泽，近来佳否？」子昂云：「佳。」公曰：「弟奈山泽佳何？」子昂惭退。公便令苍头濯其坐具。《乐郊私语》。《识小录》卷三。《佩文斋书画谱》卷三十五。《宋诗纪事》卷八十五。</p></li>
<li><p><span id="宋轶三十八-赵孟坚-3"></span>
赵子固清放不羁，好饮酒。醉则以酒濡发，歌古乐府，自执红牙以节曲，其风流如此。《研北杂志》卷下。《何氏语林》卷十一。《宋稗类钞》卷四。</p></li>
<li><p><span id="宋轶三十八-赵孟坚-4"></span>
吾友赵子固以诸王孙负晋宋间标韵，少游戏翰墨，爱作兰蕙。酒边花下，率以笔砚自随。《铁网珊瑚》卷十二。</p></li>
<li><p><span id="宋轶三十八-赵孟坚-5"></span>
诸王孙赵孟坚，字子固，善墨戏，于水仙尤得意。晚作梅，自成一家。尝作《梅谱》二诗，颇能尽其源委。《癸辛杂识》前集。</p></li>
<li><p><span id="宋轶三十八-赵孟坚-6"></span>
〔赵子固效汤叔雅〕又作水仙一百一窠，中一枝最大，号曰「百花朝王」。其后自跋云：「效汤所为，流落北方，子昂得之。」《云烟过眼录》卷三。</p></li>
<li><p><span id="宋轶三十八-赵孟坚-7"></span>
相传绍兴间，有海盐丞简傲不羁，志轻一世。尝谒一乡大夫，主人偶迟迟而出，丞故好睡，比主人出，则丞已鼾声如雷矣。主人以客睡不敢呼，亦复就睡。及丞觉，亦以主睡不敢呼，更复就睡如初。究之主客更相卧醒，至日没，丞起而去，竟不交一言。赵子固爱其事，为作图，纪其说于上，置之座右曰：「此二人大有华胥风气，足以箴世之责望宾主者。」《乐郊私语》。</p></li>
<li><p><span id="宋轶三十八-赵孟坚-8"></span>
朱希真自谓：「加数年，吾当如鬼矣。」赵子固曰：「书成鬼，当是杨风子鬼。」《研北杂志》卷下。</p></li>
<li><p><span id="宋轶三十八-赵孟坚-9"></span>
见杨缵<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html#%E5%AE%8B%E8%BD%B6%E4%B8%89%E5%8D%81%E5%85%AD-%E6%9D%A8%E7%BC%B5-6">6</a>。</p></li>
<li><p><span id="宋轶三十八-赵孟坚-10"></span>
赵子固、向伯升，钱塘二佳士，其先太原人。靖康之初，家南渡，两家各有中原田契两笼。其初南渡时，日望恢复还中原，凭契书复故业，至今七十余年，藏契待时，竟成无用。《经鉏堂杂志》卷一。《南宋杂事诗》卷四。</p></li>
</ol>
</div>
<div id="赵孟𫖯" class="section level2" number="48.48">
<h2>
<span class="header-section-number">48.48</span> 赵孟𫖯<a class="anchor" aria-label="anchor" href="#%E8%B5%B5%E5%AD%9F%F0%AB%96%AF"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十八-赵孟𫖯-1"></span>
谢后既北迁，其支裔在杭者固多，谢君退乐，一人也。退乐尝言江南始内附，有所谓李信卿者自北来，谓其能相人，能望气，崖岸倨甚。退乐以贵官咸敬之，亦设早馔以延致之。李至即中坐，省幕官皆下坐，不得其一言以及人祸福。时赵文敏公谓之七司户，固退乐姻戚也，屈公来同饭，时文敏风疮满面，李遥见，即起迎文敏，谓众人曰：「我过江仅见此人耳。疮愈，即面君，公辈记取。异时官至一品，名满四海。」《遂昌杂录》。《南村辍耕录》卷四。</p></li>
<li><p><span id="宋轶三十八-赵孟𫖯-2"></span>
扬州有一赵氏，富而好客。家有明月楼，一时诸名公题咏，多未尝其意。后赵子昂过扬，主人知之，迎至楼上，盛筵相欵，所用皆银器。酒半，出纸笔求作春题。子昂援笔书曰：「春风阆苑三千客，明月扬州第一楼。」主人得之甚喜，撤酒器为赠。《何氏语林》卷二十一。《尧山堂外纪》卷七十。《坚瓠补集》卷一。</p></li>
<li><p><span id="宋轶三十八-赵孟𫖯-3"></span>
赵子昂善书，有文名。元世祖闻而召见之。子昂丰姿如玉，照映左右。世祖心异之，以为非人臣之相，使脱冠，见其头尖锐，乃曰：「不过一俊书生耳！」遂命书殿上春联。子昂题曰：「九天阊阖开宫殿，万国衣冠拜冕旒。」又命书应门春联，题曰：「日月光天德，山河壮帝居。」因出宋艺祖神像命之题赞，以观其志。子昂踧踖良久，题曰：「玉带绯袍色色新，一回展卷一伤神。江南江北新疆土，曾属当年旧主人。」世祖大喜。《坚瓠补集》卷五引《濯缨亭笔记》。</p></li>
<li><p><span id="宋轶三十八-赵孟𫖯-4"></span>
相传松雪肌肤极细润，常服止用软绫绢，遇𫄨葛，肌即伤擦。元主以其仪观非常，且宋宗室，惧为众望所归，窃忌之。一日，步至馆阁，松雪适据案书读，乃默从后相其肩背，笑云：「此不过秀才官耳。」自是信任不疑。《尧山堂外纪》卷七十。</p></li>
<li><p><span id="宋轶三十八-赵孟𫖯-5"></span>
赵文敏公神观焕烂，容仪轩举。每一入朝，则光映殿廷。世祖常目送之，语左右曰：「此神仙中人。」《何氏语林》卷二十二。《山堂肆考》卷一百十三。</p></li>
<li><p><span id="宋轶三十八-赵孟𫖯-6"></span>
鲜于伯机目赵子昂神情闲远，为神仙中人。《研北杂志》卷下。</p></li>
<li><p><span id="宋轶三十八-赵孟𫖯-7"></span>
赵子昂入觐之初，上命作诗嘲留忠斋云：「状元曾受宋朝恩，目击权奸不敢言。往事已非那可说，好将忠孝报皇元。」留以此衔之终身云。《癸辛杂识》续集上。</p></li>
<li><p><span id="宋轶三十八-赵孟𫖯-8"></span>
钱塘老儒叶森景修，尝登赵松雪之门。……家住西湖，妇女颇不洁，盖杭人常习也。所藏王右军《笼鹅帖》石刻，后有唐人复临一帖副之，诚为妙品。张外史每戏之，一日赋诗以贻之，有云：「家藏逸少笼鹅字，门系龟蒙放鸭船。」世以鸭比喻五奴也。至正丁酉秋八月，予往钱塘访妻母于西山普福寺，时景修数相过，每举松雪遗事助笑谈。有云：松雪一日以幅纸界画十三行，行数十字，字各不等，问景修曰：「尔谓何物？」景修曰：「非律度式乎？」松雪曰：「也亏你寻思，惜太过耳。」乃临《洛神赋》界式也。一日，又侍行西湖上，得一太湖石，两端各有小窍，体甚平。松雪命景修急取布线一缕至，扣于两窍，而以石令人涤浄扶立矣。久之，清风飒至，其声如琴，即命名曰「风篁」。他日归霅川，当易以细丝缕上之，为小斋前松下之玩。景修曰：「此是前人为之，而相公见之乎？」松雪曰：「否！我自以意取之也。」其敏慧格物理、参造化之巧如此者。……但亦爱钱，写字必得钱，然后乐为之书。一日，有二白莲道者造门求字。门子报曰：「两居士在门前求见相公。」松雪怒曰：「什么居士？香山居士，东坡居士邪？个样吃素食的风头巾，什么也称居士！」管夫人闻之，自内而出，曰：「相公不要恁地焦躁，有钱买得物事吃。」松雪犹愀然不乐。少顷，二道者入，谒罢，袖出钞十锭，曰：「送相公作润笔之资。有庵记，是年教授所作，求相公书。」松雪大呼曰：「将茶来与居士吃！」即欢笑逾时而去。盖松雪公入国朝后，田产颇废，家事甚贫，所以往往有人馈送钱米肴核，必作字答之。人以是多得书，然亦未尝以他事求钱耳。《至正直记》卷一。</p></li>
<li><p><span id="宋轶三十八-赵孟𫖯-9"></span>
松雪晚年家居，名重四远，有称雪庵居士书刺谒公，公曰：「青莲居士耶？香山、东坡耶？」不许见。公一日送客，不觉出门外，见一人伏于地，问之，局不敢言，但致愿见之诚。公曰：「尔非昨来雪庵居士者乎？」遂呼便入，贽见之礼颇丰。又出彩笔两枝，王右丞《雪里芭蕉》一轴，公遽言：「尔来，欲吾题此画耶？」濡笔题而归之。《词林纪事》卷二十一引《吴兴掌故集》。《霏雪录》卷下。</p></li>
<li><p><span id="宋轶三十八-赵孟𫖯-10"></span>
赵子昂学士言，嵇侍中庙在汤阴县西门外二里。延祐元年十一月十九日，彰德朱长孺，道邦人之意，求书「晋嵇侍中之庙」六字。赵每敬其忠节，不辞而书之，运笔如飞，若有神助。是夜，京口石民瞻，馆于书室中，梦一丈夫，晋人衣冠，蓬首玄衣，血流被面。谓民瞻曰：「我嵇侍中，今日赵子昂为余书庙额，故来谢之。」言讫而去，有声甚远。民瞻既觉，犹汗流。《研北杂志》卷上。</p></li>
<li><p><span id="宋轶三十八-赵孟𫖯-11"></span>
〔赵魏〕公偶得米海岳书《壮怀赋》一卷，中阙数行，因取刻本摹搨，以补其阙，凡易五七纸，终不如意，乃叹曰：「今不逮古多矣！」遂以刻本完之。《南村辍耕录》卷七。</p></li>
<li><p><span id="宋轶三十八-赵孟𫖯-12"></span>
《十七帖》，其唐人所临本，沈著清劲，盖未易得，间缺数行，而吴兴赵松雪补之。《清河书画舫》卷二上。</p></li>
<li><p><span id="宋轶三十八-赵孟𫖯-13"></span>
赵〔子昂〕有琴曰「松雪」，但时出横床，未尝抚弄。《研北杂志》卷下。《何氏语林》卷十一。</p></li>
<li><p><span id="宋轶三十八-赵孟𫖯-14"></span>
赵子昂学士在京师得古玉辟邪二，制作精妙，世罕其比。一牡者为李叔固藏去，遂失其偶，赵夫妇不怿者累日。一尚在其子雍处。《研北杂志》卷下。《吴兴备志》卷二十五。</p></li>
<li><p><span id="宋轶三十八-赵孟𫖯-15"></span>
赵魏公刻私印曰「水晶宫道人」，钱唐周草窗先生密，以「玛瑙寺行者」属比之，魏公遂不用此印。后见先生同郡崔进之药肆悬一牌曰「养生主药室」，乃以「敢死军医人」对之，进亦不复设此牌。魏公语人曰：「吾今日方为水晶宫吐气矣。」《南村辍耕录》卷十。《何氏语林》卷二十七。《尧山堂外纪》卷七十。《坚瓠甲集》卷一。</p></li>
<li><p><span id="宋轶三十八-赵孟𫖯-16"></span>
赵仲穆者，子昂学士之子，宋秀王之后也，能作兰木、竹石。有道士张伯雨题其墨兰，诗曰：「滋兰九畹空多种，何似墨池三两花。近日国香零落尽，王孙芳草遍天涯。」仲穆见而愧之，遂不作兰。《草木子》卷四。</p></li>
</ol>
</div>
<div id="管道升" class="section level2" number="48.49">
<h2>
<span class="header-section-number">48.49</span> 管道升<a class="anchor" aria-label="anchor" href="#%E7%AE%A1%E9%81%93%E5%8D%87"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十八-管道升-1"></span>
松雪夫人管仲姬，生泖西小蒸，至今其路名管道。工诗，善画竹，亦能小词，尝题《渔父图》云：「人生贵极是王侯，浮利浮名不自由。争得似，一扁舟，弄月吟风归去休。」松雪和之云：「渺渺烟波一叶舟，西风木落五湖秋。盟鸥鹭，傲王侯，管甚鲈鱼不上钩。」《词苑萃编》卷六。《太平清话》卷二。《词林纪事》卷二十一。</p></li>
<li><p><span id="宋轶三十八-管道升-2"></span>
赵魏公夫人管道升善书画，吾竹房尝题其所画竹石。竹房有一私印，是「好嬉子」三字，即以此印倒用于跋尾，人皆以为竹房之误。魏公见之曰：「此非误也，这瞎子道妇人会作画，倒『好嬉子』耳。」《荻楼杂钞》。《何氏语林》卷二十一。</p></li>
</ol>
</div>
<div id="释子温" class="section level2" number="48.50">
<h2>
<span class="header-section-number">48.50</span> 释子温<a class="anchor" aria-label="anchor" href="#%E9%87%8A%E5%AD%90%E6%B8%A9"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十八-释子温-1"></span>
宋僧温日观，居葛岭玛瑙寺。人但知其画蒲萄，不知其善书也。今世传蒲萄多假，其真者枝叶须梗皆草书法也。酷嗜酒，杨总统以名酒啗之，终不一濡唇，见辄忿詈曰：「掘坟贼，掘坟贼！」惟鲜于伯机父爱之，温时至其家，袖瓜啗其大龟。抱轩前支离叟，或歌或笑。每索汤浴，鲜于公必躬为进澡豆。其法中所谓散圣者。《遂昌杂录》。《南村辍耕录》卷五。《珊瑚网》卷三十一。《宋稗类钞》卷六。</p></li>
<li><p><span id="宋轶三十八-释子温-2"></span>
日观僧子温善作墨蒲萄，时书诗文句于上，或有可喜者。尝在朱宣慰家作画，讫，遂写一诗在上云：「昔有朱买臣，今有朱宣慰。两个担柴夫，并皆金紫贵。」朱老欣然曰：「朱清果是卖芦柴出身，和尚说得我着。」遂馈赆资五锭酬之。《癸辛杂识》续集下。《西湖游览志余》卷十四。</p></li>
<li><p><span id="宋轶三十八-释子温-3"></span>
〔日观〕好著恢帽、短衣，囊钱菓，猖翔街陌，探囊投市中人，问：「识温相公否？」由是进止辄拥，小儿呼「温相公」。时有宾肖罗汉，醉则系笔竿杪，草圣芬媚。诗人遂有「长竿醉草宾罗汉，短褐佯狂温相公」之句。《珊瑚网》卷三十一。</p></li>
<li><p><span id="宋轶三十八-释子温-4"></span>
〔日观〕喜画葡萄，须梗枝叶皆草书法也，世号「温葡萄」。《珊瑚网》卷三十一。《宋诗纪事》卷九十三。</p></li>
</ol>
</div>
<div id="蔡起莘-陈-壁" class="section level2" number="48.51">
<h2>
<span class="header-section-number">48.51</span> 蔡起莘　陈　壁<a class="anchor" aria-label="anchor" href="#%E8%94%A1%E8%B5%B7%E8%8E%98-%E9%99%88-%E5%A3%81"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十八-蔡起莘-1"></span> <span id="宋轶三十八-陈-1"></span> <span id="宋轶三十八-壁-1"></span>
永嘉有蔡起莘，尝为海上市舶。德祐之末，朝廷尝令本处部集舟檝，以为防招之用。其处有张曾二者，颇黠健，蔡委以为部辖。既而本州黠撞所部船，有违阙，即欲置张于极刑。蔡力为祈祷，事从减。明年，张宣使部舟欲入广，又以张不能应办，欲从军法施行。蔡又祈免之，遂命部舟入广以赎罪。未几，厓山之败，张尽有舟中所遗而归觐，骤至贵显。蔡既归温，遂遭北军所掳，家遂破焉。因挈家欲入杭，谒亲故，道由张家滨，偶怀张曾二部辖者居此，今不知何如，漫扣之酒家，云：「此处止有张相公耳。」因同酒家往谒之，张见蔡，即下拜称为恩府，延之入中堂，命儿女妻妾罗拜，白曰：「我非此官人，无今日矣。」遂为造宅置田，造酒营运，遂成富人。张即今宣慰也，名瑄。同时继蔡为市舶者，姓陈，名壁，天台人。有方元者，世居上海，谨徒也。因事至官，陈遂槌折方手足，弃之于沙岸。后医治复全，革世后，隶张万下为头目。因部粮船往泉南，至台境值大风不行，遂泊舟山下。因取薪水登岸，望数里外有聚屋，扣之土人，则云：「前上海陈市舶家也。」方生意疑为向所见杀者，即酒往访之。陈出迎，已忘其为人，扣所从来，方以阻风告。陈遂置酒，酒半酣，方笑曰：「市舶还记某否？某即向遭折手足方元也。」陈方愕，逊谢。三鼓后，方哨百人秉炬挟刃而来，陈氏一家皆不得免焉。《癸辛杂识》续集下。</li>
</ol>
</div>
<div id="杨琏真珈" class="section level2" number="48.52">
<h2>
<span class="header-section-number">48.52</span> 杨琏真珈<a class="anchor" aria-label="anchor" href="#%E6%9D%A8%E7%90%8F%E7%9C%9F%E7%8F%88"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十八-杨琏真珈-1"></span>
乙酉杨髠发陵之事，起于天衣寺僧福闻号西山者，成于剡僧演福寺允泽号云梦者。初，天衣乃魏惠宪王坟寺，闻欲媚杨髠，遂献其寺。继又发魏王之冢，多得金玉，以此遽起发陵之想，泽一力赞成之。遂俾泰宁寺僧宗恺、宗允等诈称杨侍郎、汪安抚侵占寺地为名，出给文书，将带河西僧及凶党如沈照磨之徒，部领人夫发掘。时有宋陵使中官罗铣者犹守陵不去，与之极力争执，为泽率凶徒痛箠，胁之以刃，令人拥而逐之。铣力敌不能，犹拒地大哭。遂先发宁宗、理宗、度宗、杨后四陵，劫取宝玉极多。独理宗之陵所藏尤厚，启棺之初，有白气竟天，盖宝气也。理宗之尸如生，其下皆借以锦，锦之下则承以竹丝细簟，一小厮攫取，掷地有声，视之，乃金丝所成也。或谓含珠有夜明者，遂倒悬其尸树间，沥取水银，如此三日夜，竟失其首。或谓西番僧回回，其俗以得帝王髑髅，可以厌胜，致巨富，故盗去耳。事竟，罗铣买棺制衣收歛，大恸垂绝，乡里皆为之感泣。是夕闻四山皆有哭声，凡旬日不绝。至十一月复发掘徽、钦、高、孝、光五帝陵，孟、韦、吴、谢四后陵。徽、钦二陵皆空无一物，徽陵有朽木一段，钦陵有木灯檠一枚而已。高宗之陵，骨发尽化，略无寸骸，止有锡器数件，端砚一只。孝宗陵亦蜕化无余，止有项骨小片，内有玉瓶炉一副，及古铜鬲一只。尝闻有道之士能蜕骨而仙，未闻并骨而蜕化者，盖天人也。若光、宁诸后，俨然如生，罗陵使亦如前棺歛，后悉从火化，可谓忠且义矣。惜未知其名，当与唐张承业同传否？金钱以万计，为尸气所蚀，如铜铁，以故诸凶弃而不取，往往为村民所得，间有得猫眼金刚石异宝者。独一村翁于孟后陵得一髻，其发长六尺余，其色绀碧，髻根有短金钗，遂取以归，以其为帝后之遗物，庋置圣堂中奉事之，自此家道渐丰。其后凡得金钱之家，非病即死，翁恐甚，遂送之龙洞中。闻此翁今为富家矣。方移理宗尸时，允泽在旁以足蹴其首，以示无惧。随觉奇痛，一点起于足心，自此苦足疾，凡数年，以致溃烂双股，堕落十指而死。天衣闻僧者既得志，且富不义之财，复倚杨髠之势，豪夺乡人之产，后为乡夫二十余辈俱俟道间，屠而脔之。《癸辛杂识》别集上。</p></li>
<li><p><span id="宋轶三十八-杨琏真珈-2"></span>
杨髠发陵之事，人皆知之，而莫能知其详。余偶录得当时其徒互告状一纸，庶可知其首尾，云：「至元二十二年八月内，有绍兴路会稽县泰宁寺僧宗允、宗恺，盗斫陵木，与守陵人争诉。遂称亡宋陵墓有金玉异宝，说诱杨总统，诈称杨侍郎、汪安抚侵占寺地为名，出给文书，将带河西僧人，部领人匠丁夫，前来将宁宗、杨后、理宗、度宗四陵，盗行发掘，割破棺椁，尽取宝货，不计其数。又断理宗头，沥取水银、含珠，用船装载宝货，回至迎恩门。有省台所委官拦挡不住，亦有台察陈言，不见施行。其宗允、宗恺并杨总统等发掘得志，又于当年十一月十一日前来，将孟后、徽宗、郑后、高宗、吴后、孝宗、谢后、光宗等陵尽发掘，劫取宝货，毁弃骸骨。其下本路文书，只言争寺地界，并不曾说开发坟墓，因此江南掘坟大起，而天下无不发之墓矣。其宗恺与总统分赃不平，已受杖而死。有宗允者，见为寺主，多蓄宝货，豪霸一方。」《癸辛杂识》续集上。</p></li>
<li><p><span id="宋轶三十八-杨琏真珈-3"></span>
西僧杨琏真伽启掘宋帝诸陵寝。徽宗陵得走马乌玉笔箱、铜凉拨、绣管，高宗陵得真珠戏马鞍，光宗陵得交加百齿梳、香骨案，理宗陵得伏虎枕、穿云琴、金猫睛为徽，龙肝石为轸。绿玉磬。杨贵妃物。度宗陵得五色藤丝盘、影鱼黄琼扇柄。《南宋杂事诗》卷七引《解酲语》。</p></li>
<li><p><span id="宋轶三十八-杨琏真珈-4"></span>
至元十三年丙子，宋鼎北上，园林虚旷阙卫。越二年，羌僧贼杨萌恶，躏籍后妃皇族体魄，皆沈压塔下。塔在临安，密近故内。至正十九年己亥，雷火震燄坏塔，太尉海陵公饬励徒旅，浚发塔下深石，奉陟沈压，疏理藻雪，洁严虔栗，设礼陈乐，扈送归旧园陵，后妃皇族体魄皆往焉。《宋遗民录》卷六。</p></li>
</ol>
</div>
</div>
  <div class="chapter-nav">
<div class="prev"><a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html"><span class="header-section-number">47</span> 宋人轶事汇编卷三十七</a></div>
<div class="next"><a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html"><span class="header-section-number">49</span> 宋人轶事汇编卷三十九</a></div>
</div></main><div class="col-md-3 col-lg-2 d-none d-md-block sidebar sidebar-chapter">
    <nav id="toc" data-toggle="toc" aria-label="On this page"><h2>On this page</h2>
      <ul class="nav navbar-nav">
<li><a class="nav-link" href="#%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB"><span class="header-section-number">48</span> 宋人轶事汇编卷三十八</a></li>
<li><a class="nav-link" href="#%E6%96%87%E5%A4%A9%E7%A5%A5"><span class="header-section-number">48.1</span> 文天祥</a></li>
<li><a class="nav-link" href="#%E6%96%87%E5%A4%A9%E7%A5%AF"><span class="header-section-number">48.2</span> 文天祯</a></li>
<li><a class="nav-link" href="#%E9%99%86%E7%A7%80%E5%A4%AB"><span class="header-section-number">48.3</span> 陆秀夫</a></li>
<li><a class="nav-link" href="#%E5%BC%A0%E4%B8%96%E6%9D%B0"><span class="header-section-number">48.4</span> 张世杰</a></li>
<li><a class="nav-link" href="#%E6%B1%AA%E7%AB%8B%E4%BF%A1"><span class="header-section-number">48.5</span> 汪立信</a></li>
<li><a class="nav-link" href="#%E9%99%88%E6%96%87%E9%BE%99"><span class="header-section-number">48.6</span> 陈文龙</a></li>
<li><a class="nav-link" href="#%E6%9D%8E-%E8%8A%BE"><span class="header-section-number">48.7</span> 李　芾</a></li>
<li><a class="nav-link" href="#%E8%B5%B5%E6%98%B4%E5%8F%91"><span class="header-section-number">48.8</span> 赵昴发</a></li>
<li><a class="nav-link" href="#%E5%91%A8%E5%BD%A6%E8%8D%A3"><span class="header-section-number">48.9</span> 周彦荣</a></li>
<li><a class="nav-link" href="#%E8%B0%A2%E5%85%AC%E7%BB%AA"><span class="header-section-number">48.10</span> 谢公绪</a></li>
<li><a class="nav-link" href="#%E5%AE%B6%E9%93%89%E7%BF%81"><span class="header-section-number">48.11</span> 家铉翁</a></li>
<li><a class="nav-link" href="#%E8%B0%A2%E6%9E%8B%E5%BE%97"><span class="header-section-number">48.12</span> 谢枋得</a></li>
<li><a class="nav-link" href="#%E9%82%93-%E5%89%A1"><span class="header-section-number">48.13</span> 邓　剡</a></li>
<li><a class="nav-link" href="#%E8%B0%A2-%E7%BF%BA"><span class="header-section-number">48.14</span> 谢　翺</a></li>
<li><a class="nav-link" href="#%E5%88%98%E8%BE%B0%E7%BF%81"><span class="header-section-number">48.15</span> 刘辰翁</a></li>
<li><a class="nav-link" href="#%E8%B5%B5%E5%AD%9F%E5%83%B4"><span class="header-section-number">48.16</span> 赵孟僴</a></li>
<li><a class="nav-link" href="#%E7%8E%8B%E7%82%8E%E5%8D%88"><span class="header-section-number">48.17</span> 王炎午</a></li>
<li><a class="nav-link" href="#%E6%BB%95-%E5%A1%9B"><span class="header-section-number">48.18</span> 滕　塛</a></li>
<li><a class="nav-link" href="#%E5%AD%9F%E6%96%87%E9%BE%99"><span class="header-section-number">48.19</span> 孟文龙</a></li>
<li><a class="nav-link" href="#%E5%91%A8-%E6%B3%B0"><span class="header-section-number">48.20</span> 周　泰</a></li>
<li><a class="nav-link" href="#%E8%AE%B8%E6%9C%88%E5%8D%BF"><span class="header-section-number">48.21</span> 许月卿</a></li>
<li><a class="nav-link" href="#%E5%94%90-%E7%8F%8F"><span class="header-section-number">48.22</span> 唐　珏</a></li>
<li><a class="nav-link" href="#%E6%9E%97%E6%99%AF%E6%9B%A6"><span class="header-section-number">48.23</span> 林景曦</a></li>
<li><a class="nav-link" href="#%E9%82%93-%E7%89%A7"><span class="header-section-number">48.24</span> 邓　牧</a></li>
<li><a class="nav-link" href="#%E9%83%91%E6%80%9D%E8%82%96"><span class="header-section-number">48.25</span> 郑思肖</a></li>
<li><a class="nav-link" href="#%E6%B1%AA%E5%85%83%E9%87%8F"><span class="header-section-number">48.26</span> 汪元量</a></li>
<li><a class="nav-link" href="#%E5%90%95%E5%BE%BD%E4%B9%8B"><span class="header-section-number">48.27</span> 吕徽之</a></li>
<li><a class="nav-link" href="#%E7%9F%B3%E4%BD%99%E4%BA%A8"><span class="header-section-number">48.28</span> 石余亨</a></li>
<li><a class="nav-link" href="#%E9%BE%9A-%E5%BC%80"><span class="header-section-number">48.29</span> 龚　开</a></li>
<li><a class="nav-link" href="#%E6%A2%81-%E6%A0%8B"><span class="header-section-number">48.30</span> 梁　栋</a></li>
<li><a class="nav-link" href="#%E8%8E%AB-%E4%BB%91"><span class="header-section-number">48.31</span> 莫　仑</a></li>
<li><a class="nav-link" href="#%E9%9F%A9%E5%B8%8C%E5%AD%9F"><span class="header-section-number">48.32</span> 韩希孟</a></li>
<li><a class="nav-link" href="#%E5%BE%90%E5%90%9B%E5%AE%9D%E5%A6%BB"><span class="header-section-number">48.33</span> 徐君宝妻</a></li>
<li><a class="nav-link" href="#%E7%8E%8B-%E6%B0%8F"><span class="header-section-number">48.34</span> 王　氏</a></li>
<li><a class="nav-link" href="#%E8%B5%B5%E5%AD%9F%E6%A1%82"><span class="header-section-number">48.35</span> 赵孟桂</a></li>
<li><a class="nav-link" href="#%E9%9D%99%E9%A1%BA%E9%81%93%E4%BA%BA"><span class="header-section-number">48.36</span> 静顺道人</a></li>
<li><a class="nav-link" href="#%E5%8F%B6-%E6%9D%8E"><span class="header-section-number">48.37</span> 叶　李</a></li>
<li><a class="nav-link" href="#%E8%83%A1%E9%95%BF%E5%AD%BA"><span class="header-section-number">48.38</span> 胡长孺</a></li>
<li><a class="nav-link" href="#%E9%83%91%E9%99%B6%E5%AD%99"><span class="header-section-number">48.39</span> 郑陶孙</a></li>
<li><a class="nav-link" href="#%E9%99%88-%E8%B0%94"><span class="header-section-number">48.40</span> 陈　谔</a></li>
<li><a class="nav-link" href="#%E7%8E%8B%E5%BA%94%E9%BA%9F"><span class="header-section-number">48.41</span> 王应麟</a></li>
<li><a class="nav-link" href="#%E5%91%A8-%E5%AF%86"><span class="header-section-number">48.42</span> 周　密</a></li>
<li><a class="nav-link" href="#%E5%BC%A0-%E7%82%8E"><span class="header-section-number">48.43</span> 张　炎</a></li>
<li><a class="nav-link" href="#%E4%BB%87-%E8%BF%9C"><span class="header-section-number">48.44</span> 仇　远</a></li>
<li><a class="nav-link" href="#%E9%99%88%E8%A7%82%E5%9B%BD"><span class="header-section-number">48.45</span> 陈观国</a></li>
<li><a class="nav-link" href="#%E6%96%B9-%E5%9B%9E"><span class="header-section-number">48.46</span> 方　回</a></li>
<li><a class="nav-link" href="#%E8%B5%B5%E5%AD%9F%E5%9D%9A"><span class="header-section-number">48.47</span> 赵孟坚</a></li>
<li><a class="nav-link" href="#%E8%B5%B5%E5%AD%9F%F0%AB%96%AF"><span class="header-section-number">48.48</span> 赵孟𫖯</a></li>
<li><a class="nav-link" href="#%E7%AE%A1%E9%81%93%E5%8D%87"><span class="header-section-number">48.49</span> 管道升</a></li>
<li><a class="nav-link" href="#%E9%87%8A%E5%AD%90%E6%B8%A9"><span class="header-section-number">48.50</span> 释子温</a></li>
<li><a class="nav-link" href="#%E8%94%A1%E8%B5%B7%E8%8E%98-%E9%99%88-%E5%A3%81"><span class="header-section-number">48.51</span> 蔡起莘　陈　壁</a></li>
<li><a class="nav-link" href="#%E6%9D%A8%E7%90%8F%E7%9C%9F%E7%8F%88"><span class="header-section-number">48.52</span> 杨琏真珈</a></li>
</ul>

      <div class="book-extra">
        <ul class="list-unstyled">
          
        </ul>
</div>
    </nav>
</div>

</div>
</div> <!-- .container -->

<footer class="bg-primary text-light mt-5"><div class="container"><div class="row">

  <div class="col-12 col-md-6 mt-3">
    <p>"<strong>历史上的一些人</strong>" was written by 林峰. It was last built on 2022-06-05.</p>
  </div>

  <div class="col-12 col-md-6 mt-3">
    <p>This book was built by the <a class="text-light" href="https://bookdown.org">bookdown</a> R package.</p>
  </div>

</div></div>
</footer>
</body>
</html>
