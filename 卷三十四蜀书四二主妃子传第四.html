<!DOCTYPE html>
<html lang="en">
<head>
<meta http-equiv="Content-Type" content="text/html; charset=UTF-8">
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>44 卷三十四·蜀书四·二主妃子传第四 | 历史上的一些人</title>
<meta name="author" content="林峰">
<meta name="description" content="蜀书四 三国志三十四二主妃子传第四...">
<meta name="generator" content="bookdown 0.27 with bs4_book()">
<meta property="og:title" content="44 卷三十四·蜀书四·二主妃子传第四 | 历史上的一些人">
<meta property="og:type" content="book">
<meta property="og:image" content="/images/cover_sheep_thinker.jpeg">
<meta property="og:description" content="蜀书四 三国志三十四二主妃子传第四...">
<meta name="twitter:card" content="summary">
<meta name="twitter:title" content="44 卷三十四·蜀书四·二主妃子传第四 | 历史上的一些人">
<meta name="twitter:description" content="蜀书四 三国志三十四二主妃子传第四...">
<meta name="twitter:image" content="/images/cover_sheep_thinker.jpeg">
<!-- JS --><script src="https://cdnjs.cloudflare.com/ajax/libs/clipboard.js/2.0.6/clipboard.min.js" integrity="sha256-inc5kl9MA1hkeYUt+EC3BhlIgyp/2jDIyBLS6k3UxPI=" crossorigin="anonymous"></script><script src="https://cdnjs.cloudflare.com/ajax/libs/fuse.js/6.4.6/fuse.js" integrity="sha512-zv6Ywkjyktsohkbp9bb45V6tEMoWhzFzXis+LrMehmJZZSys19Yxf1dopHx7WzIKxr5tK2dVcYmaCk2uqdjF4A==" crossorigin="anonymous"></script><script src="https://kit.fontawesome.com/6ecbd6c532.js" crossorigin="anonymous"></script><script src="libs/jquery-3.6.0/jquery-3.6.0.min.js"></script><meta name="viewport" content="width=device-width, initial-scale=1, shrink-to-fit=no">
<link href="libs/bootstrap-4.6.0/bootstrap.min.css" rel="stylesheet">
<script src="libs/bootstrap-4.6.0/bootstrap.bundle.min.js"></script><script src="libs/bs3compat-0.3.1/transition.js"></script><script src="libs/bs3compat-0.3.1/tabs.js"></script><script src="libs/bs3compat-0.3.1/bs3compat.js"></script><link href="libs/bs4_book-1.0.0/bs4_book.css" rel="stylesheet">
<script src="libs/bs4_book-1.0.0/bs4_book.js"></script><script src="https://cdnjs.cloudflare.com/ajax/libs/autocomplete.js/0.38.0/autocomplete.jquery.min.js" integrity="sha512-GU9ayf+66Xx2TmpxqJpliWbT5PiGYxpaG8rfnBEk1LL8l1KGkRShhngwdXK1UgqhAzWpZHSiYPc09/NwDQIGyg==" crossorigin="anonymous"></script><script src="https://cdnjs.cloudflare.com/ajax/libs/mark.js/8.11.1/mark.min.js" integrity="sha512-5CYOlHXGh6QpOFA/TeTylKLWfB3ftPsde7AnmhuitiTX4K5SqCLBeKro6sPS8ilsz1Q4NRx3v8Ko2IBiszzdww==" crossorigin="anonymous"></script><!-- CSS --><style type="text/css">
    
    div.hanging-indent{margin-left: 1.5em; text-indent: -1.5em;}
  </style>
<link rel="stylesheet" href="style/bs4_book.css">
</head>
<body data-spy="scroll" data-target="#toc">

<div class="container-fluid">
<div class="row">
  <header class="col-sm-12 col-lg-3 sidebar sidebar-book"><a class="sr-only sr-only-focusable" href="#content">Skip to main content</a>

    <div class="d-flex align-items-start justify-content-between">
      <h1>
        <a href="index.html" title="">历史上的一些人</a>
      </h1>
      <button class="btn btn-outline-primary d-lg-none ml-2 mt-1" type="button" data-toggle="collapse" data-target="#main-nav" aria-expanded="true" aria-controls="main-nav"><i class="fas fa-bars"></i><span class="sr-only">Show table of contents</span></button>
    </div>

    <div id="main-nav" class="collapse-lg">
      <form role="search">
        <input id="search" class="form-control" type="search" placeholder="Search" aria-label="Search">
</form>

      <nav aria-label="Table of contents"><h2>Table of contents</h2>
        <ul class="book-toc list-unstyled">
<li><a class="" href="index.html"></a></li>
<li><a class="" href="%E6%9E%97%E5%B3%B0%E8%AF%84.html"><span class="header-section-number">1</span> 林峰评</a></li>
<li><a class="" href="%E4%B8%89%E5%9B%BD%E9%AD%8F%E5%B8%9D.html"><span class="header-section-number">2</span> 三国魏帝</a></li>
<li><a class="" href="%E4%B8%89%E5%9B%BD%E9%AD%8F%E5%AE%98%E5%91%98.html"><span class="header-section-number">3</span> 三国魏官员</a></li>
<li><a class="" href="%E4%B8%9C%E6%99%8B%E5%B8%9D.html"><span class="header-section-number">4</span> 东晋帝</a></li>
<li><a class="" href="%E5%94%90%E5%AE%98%E5%91%98.html"><span class="header-section-number">5</span> 唐官员</a></li>
<li><a class="" href="%E5%AE%8B%E5%B9%B4%E5%8F%B7.html"><span class="header-section-number">6</span> 宋年号</a></li>
<li><a class="" href="%E5%AE%8B%E7%9A%87%E5%B8%9D.html"><span class="header-section-number">7</span> 宋皇帝</a></li>
<li><a class="" href="%E5%AE%8B%E5%AE%98%E5%91%98.html"><span class="header-section-number">8</span> 宋官员</a></li>
<li><a class="" href="%E5%AE%8B%E5%A5%B3%E6%80%A7.html"><span class="header-section-number">9</span> 宋女性</a></li>
<li><a class="" href="%E5%89%8D%E8%A8%80.html"><span class="header-section-number">10</span> 前言</a></li>
<li><a class="" href="%E5%8D%B7%E4%B8%80%E9%AD%8F%E4%B9%A6%E4%B8%80%E6%AD%A6%E5%B8%9D%E7%BA%AA%E7%AC%AC%E4%B8%80.html"><span class="header-section-number">11</span> 卷一·魏书一·武帝纪第一</a></li>
<li><a class="" href="%E5%8D%B7%E4%BA%8C%E9%AD%8F%E4%B9%A6%E4%BA%8C%E6%96%87%E5%B8%9D%E7%BA%AA%E7%AC%AC%E4%BA%8C.html"><span class="header-section-number">12</span> 卷二·魏书二·文帝纪第二</a></li>
<li><a class="" href="%E5%8D%B7%E4%B8%89%E9%AD%8F%E4%B9%A6%E4%B8%89%E6%98%8E%E5%B8%9D%E7%BA%AA%E7%AC%AC%E4%B8%89.html"><span class="header-section-number">13</span> 卷三·魏书三·明帝纪第三</a></li>
<li><a class="" href="%E5%8D%B7%E5%9B%9B%E9%AD%8F%E4%B9%A6%E5%9B%9B%E4%B8%89%E5%B0%91%E5%B8%9D%E7%BA%AA%E7%AC%AC%E5%9B%9B.html"><span class="header-section-number">14</span> 卷四·魏书四·三少帝纪第四</a></li>
<li><a class="" href="%E5%8D%B7%E4%BA%94%E9%AD%8F%E4%B9%A6%E4%BA%94%E5%90%8E%E5%A6%83%E4%BC%A0%E7%AC%AC%E4%BA%94.html"><span class="header-section-number">15</span> 卷五·魏书五·后妃传第五</a></li>
<li><a class="" href="%E5%8D%B7%E5%85%AD%E9%AD%8F%E4%B9%A6%E5%85%AD%E8%91%A3%E4%BA%8C%E8%A2%81%E5%88%98%E4%BC%A0%E7%AC%AC%E5%85%AD.html"><span class="header-section-number">16</span> 卷六·魏书六·董二袁刘传第六</a></li>
<li><a class="" href="%E5%8D%B7%E4%B8%83%E9%AD%8F%E4%B9%A6%E4%B8%83%E5%90%95%E5%B8%83%E5%BC%A0%E9%82%88%E8%87%A7%E6%B4%AA%E4%BC%A0%E7%AC%AC%E4%B8%83.html"><span class="header-section-number">17</span> 卷七·魏书七·吕布张邈臧洪传第七</a></li>
<li><a class="" href="%E5%8D%B7%E5%85%AB%E9%AD%8F%E4%B9%A6%E5%85%AB%E4%BA%8C%E5%85%AC%E5%AD%99%E9%99%B6%E5%9B%9B%E5%BC%A0%E4%BC%A0%E7%AC%AC%E5%85%AB.html"><span class="header-section-number">18</span> 卷八·魏书八·二公孙陶四张传第八</a></li>
<li><a class="" href="%E5%8D%B7%E4%B9%9D%E9%AD%8F%E4%B9%A6%E4%B9%9D%E8%AF%B8%E5%A4%8F%E4%BE%AF%E6%9B%B9%E4%BC%A0%E7%AC%AC%E4%B9%9D.html"><span class="header-section-number">19</span> 卷九·魏书九·诸夏侯曹传第九</a></li>
<li><a class="" href="%E5%8D%B7%E5%8D%81%E9%AD%8F%E4%B9%A6%E5%8D%81%E8%8D%80%E5%BD%A7%E8%8D%80%E6%94%B8%E8%B4%BE%E8%AF%A9%E4%BC%A0%E7%AC%AC%E5%8D%81.html"><span class="header-section-number">20</span> 卷十·魏书十·荀彧荀攸贾诩传第十</a></li>
<li><a class="" href="%E5%8D%B7%E5%8D%81%E4%B8%80%E9%AD%8F%E4%B9%A6%E5%8D%81%E4%B8%80%E8%A2%81%E5%BC%A0%E5%87%89%E5%9B%BD%E7%94%B0%E7%8E%8B%E9%82%B4%E4%BC%A0%E7%AC%AC%E5%8D%81%E4%B8%80.html"><span class="header-section-number">21</span> 卷十一·魏书十一·袁张凉国田王邴传第十一</a></li>
<li><a class="" href="%E5%8D%B7%E5%8D%81%E4%BA%8C%E9%AD%8F%E4%B9%A6%E5%8D%81%E4%BA%8C%E5%B4%94%E6%AF%9B%E5%BE%90%E4%BD%95%E9%82%A2%E9%B2%8D%E5%8F%B8%E9%A9%AC%E4%BC%A0%E7%AC%AC%E5%8D%81%E4%BA%8C.html"><span class="header-section-number">22</span> 卷十二·魏书十二·崔毛徐何邢鲍司马传第十二</a></li>
<li><a class="" href="%E5%8D%B7%E5%8D%81%E4%B8%89%E9%AD%8F%E4%B9%A6%E5%8D%81%E4%B8%89%E9%92%9F%E7%B9%87%E5%8D%8E%E6%AD%86%E7%8E%8B%E6%9C%97%E4%BC%A0%E7%AC%AC%E5%8D%81%E4%B8%89.html"><span class="header-section-number">23</span> 卷十三·魏书十三·钟繇华歆王朗传第十三</a></li>
<li><a class="" href="%E5%8D%B7%E5%8D%81%E5%9B%9B%E9%AD%8F%E4%B9%A6%E5%8D%81%E5%9B%9B%E7%A8%8B%E9%83%AD%E8%91%A3%E5%88%98%E8%92%8B%E5%88%98%E4%BC%A0%E7%AC%AC%E5%8D%81%E5%9B%9B.html"><span class="header-section-number">24</span> 卷十四·魏书十四·程郭董刘蒋刘传第十四</a></li>
<li><a class="" href="%E5%8D%B7%E5%8D%81%E4%BA%94%E9%AD%8F%E4%B9%A6%E5%8D%81%E4%BA%94%E5%88%98%E5%8F%B8%E9%A9%AC%E6%A2%81%E5%BC%A0%E6%B8%A9%E8%B4%BE%E4%BC%A0%E7%AC%AC%E5%8D%81%E4%BA%94.html"><span class="header-section-number">25</span> 卷十五·魏书十五·刘司马梁张温贾传第十五</a></li>
<li><a class="" href="%E5%8D%B7%E5%8D%81%E5%85%AD%E9%AD%8F%E4%B9%A6%E5%8D%81%E5%85%AD%E4%BB%BB%E8%8B%8F%E6%9D%9C%E9%83%91%E4%BB%93%E4%BC%A0%E7%AC%AC%E5%8D%81%E5%85%AD.html"><span class="header-section-number">26</span> 卷十六·魏书十六·任苏杜郑仓传第十六</a></li>
<li><a class="" href="%E5%8D%B7%E5%8D%81%E4%B8%83%E9%AD%8F%E4%B9%A6%E5%8D%81%E4%B8%83%E5%BC%A0%E4%B9%90%E4%BA%8E%E5%BC%A0%E5%BE%90%E4%BC%A0%E7%AC%AC%E5%8D%81%E4%B8%83.html"><span class="header-section-number">27</span> 卷十七·魏书十七·张乐于张徐传第十七</a></li>
<li><a class="" href="%E5%8D%B7%E5%8D%81%E5%85%AB%E9%AD%8F%E4%B9%A6%E5%8D%81%E5%85%AB%E4%BA%8C%E6%9D%8E%E8%87%A7%E6%96%87%E5%90%95%E8%AE%B8%E5%85%B8%E4%BA%8C%E5%BA%9E%E9%98%8E%E4%BC%A0%E7%AC%AC%E5%8D%81%E5%85%AB.html"><span class="header-section-number">28</span> 卷十八·魏书十八·二李臧文吕许典二庞阎传第十八</a></li>
<li><a class="" href="%E5%8D%B7%E5%8D%81%E4%B9%9D%E9%AD%8F%E4%B9%A6%E5%8D%81%E4%B9%9D%E4%BB%BB%E5%9F%8E%E9%99%88%E8%90%A7%E7%8E%8B%E4%BC%A0%E7%AC%AC%E5%8D%81%E4%B9%9D.html"><span class="header-section-number">29</span> 卷十九·魏书十九·任城陈萧王传第十九</a></li>
<li><a class="" href="%E5%8D%B7%E4%BA%8C%E5%8D%81%E9%AD%8F%E4%B9%A6%E4%BA%8C%E5%8D%81%E6%AD%A6%E6%96%87%E4%B8%96%E7%8E%8B%E5%85%AC%E4%BC%A0%E7%AC%AC%E4%BA%8C%E5%8D%81.html"><span class="header-section-number">30</span> 卷二十·魏书二十·武文世王公传第二十</a></li>
<li><a class="" href="%E5%8D%B7%E4%BA%8C%E5%8D%81%E4%B8%80%E9%AD%8F%E4%B9%A6%E4%BA%8C%E5%8D%81%E4%B8%80%E7%8E%8B%E5%8D%AB%E4%BA%8C%E5%88%98%E5%82%85%E4%BC%A0%E7%AC%AC%E4%BA%8C%E5%8D%81%E4%B8%80.html"><span class="header-section-number">31</span> 卷二十一·魏书二十一·王卫二刘傅传第二十一</a></li>
<li><a class="" href="%E5%8D%B7%E4%BA%8C%E5%8D%81%E4%BA%8C%E9%AD%8F%E4%B9%A6%E4%BA%8C%E5%8D%81%E4%BA%8C%E6%A1%93%E4%BA%8C%E9%99%88%E5%BE%90%E5%8D%AB%E5%8D%A2%E4%BC%A0%E7%AC%AC%E4%BA%8C%E5%8D%81%E4%BA%8C.html"><span class="header-section-number">32</span> 卷二十二·魏书二十二·桓二陈徐卫卢传第二十二</a></li>
<li><a class="" href="%E5%8D%B7%E4%BA%8C%E5%8D%81%E4%B8%89%E9%AD%8F%E4%B9%A6%E4%BA%8C%E5%8D%81%E4%B8%89%E5%92%8C%E5%B8%B8%E6%9D%A8%E6%9D%9C%E8%B5%B5%E8%A3%B4%E4%BC%A0%E7%AC%AC%E4%BA%8C%E5%8D%81%E4%B8%89.html"><span class="header-section-number">33</span> 卷二十三·魏书二十三·和常杨杜赵裴传第二十三</a></li>
<li><a class="" href="%E5%8D%B7%E4%BA%8C%E5%8D%81%E5%9B%9B%E9%AD%8F%E4%B9%A6%E4%BA%8C%E5%8D%81%E5%9B%9B%E9%9F%A9%E5%B4%94%E9%AB%98%E5%AD%99%E7%8E%8B%E4%BC%A0%E7%AC%AC%E4%BA%8C%E5%8D%81%E5%9B%9B.html"><span class="header-section-number">34</span> 卷二十四·魏书二十四·韩崔高孙王传第二十四</a></li>
<li><a class="" href="%E5%8D%B7%E4%BA%8C%E5%8D%81%E4%BA%94%E9%AD%8F%E4%B9%A6%E4%BA%8C%E5%8D%81%E4%BA%94%E8%BE%9B%E6%AF%97%E6%9D%A8%E9%98%9C%E9%AB%98%E5%A0%82%E9%9A%86%E4%BC%A0%E7%AC%AC%E4%BA%8C%E5%8D%81%E4%BA%94.html"><span class="header-section-number">35</span> 卷二十五·魏书二十五·辛毗杨阜高堂隆传第二十五</a></li>
<li><a class="" href="%E5%8D%B7%E4%BA%8C%E5%8D%81%E5%85%AD%E9%AD%8F%E4%B9%A6%E4%BA%8C%E5%8D%81%E5%85%AD%E6%BB%A1%E7%94%B0%E7%89%B5%E9%83%AD%E4%BC%A0%E7%AC%AC%E4%BA%8C%E5%8D%81%E5%85%AD.html"><span class="header-section-number">36</span> 卷二十六·魏书二十六·满田牵郭传第二十六</a></li>
<li><a class="" href="%E5%8D%B7%E4%BA%8C%E5%8D%81%E4%B8%83%E9%AD%8F%E4%B9%A6%E4%BA%8C%E5%8D%81%E4%B8%83%E5%BE%90%E8%83%A1%E4%BA%8C%E7%8E%8B%E4%BC%A0%E7%AC%AC%E4%BA%8C%E5%8D%81%E4%B8%83.html"><span class="header-section-number">37</span> 卷二十七·魏书二十七·徐胡二王传第二十七</a></li>
<li><a class="" href="%E5%8D%B7%E4%BA%8C%E5%8D%81%E5%85%AB%E9%AD%8F%E4%B9%A6%E4%BA%8C%E5%8D%81%E5%85%AB%E7%8E%8B%E6%AF%8C%E4%B8%98%E8%AF%B8%E8%91%9B%E9%82%93%E9%92%9F%E4%BC%A0%E7%AC%AC%E4%BA%8C%E5%8D%81%E5%85%AB.html"><span class="header-section-number">38</span> 卷二十八·魏书二十八·王毌丘诸葛邓钟传第二十八</a></li>
<li><a class="" href="%E5%8D%B7%E4%BA%8C%E5%8D%81%E4%B9%9D%E9%AD%8F%E4%B9%A6%E4%BA%8C%E5%8D%81%E4%B9%9D%E6%96%B9%E4%BC%8E%E4%BC%A0%E7%AC%AC%E4%BA%8C%E5%8D%81%E4%B9%9D.html"><span class="header-section-number">39</span> 卷二十九·魏书二十九·方伎传第二十九</a></li>
<li><a class="" href="%E5%8D%B7%E4%B8%89%E5%8D%81%E9%AD%8F%E4%B9%A6%E4%B8%89%E5%8D%81%E4%B9%8C%E4%B8%B8%E9%B2%9C%E5%8D%91%E4%B8%9C%E5%A4%B7%E4%BC%A0%E7%AC%AC%E4%B8%89%E5%8D%81.html"><span class="header-section-number">40</span> 卷三十·魏书三十·乌丸鲜卑东夷传第三十</a></li>
<li><a class="" href="%E5%8D%B7%E4%B8%89%E5%8D%81%E4%B8%80%E8%9C%80%E4%B9%A6%E4%B8%80%E5%88%98%E4%BA%8C%E7%89%A7%E4%BC%A0%E7%AC%AC%E4%B8%80.html"><span class="header-section-number">41</span> 卷三十一·蜀书一·刘二牧传第一</a></li>
<li><a class="" href="%E5%8D%B7%E4%B8%89%E5%8D%81%E4%BA%8C%E8%9C%80%E4%B9%A6%E4%BA%8C%E5%85%88%E4%B8%BB%E4%BC%A0%E7%AC%AC%E4%BA%8C.html"><span class="header-section-number">42</span> 卷三十二·蜀书二·先主传第二</a></li>
<li><a class="" href="%E5%8D%B7%E4%B8%89%E5%8D%81%E4%B8%89%E8%9C%80%E4%B9%A6%E4%B8%89%E5%90%8E%E4%B8%BB%E4%BC%A0%E7%AC%AC%E4%B8%89.html"><span class="header-section-number">43</span> 卷三十三·蜀书三·后主传第三</a></li>
<li><a class="active" href="%E5%8D%B7%E4%B8%89%E5%8D%81%E5%9B%9B%E8%9C%80%E4%B9%A6%E5%9B%9B%E4%BA%8C%E4%B8%BB%E5%A6%83%E5%AD%90%E4%BC%A0%E7%AC%AC%E5%9B%9B.html"><span class="header-section-number">44</span> 卷三十四·蜀书四·二主妃子传第四</a></li>
<li><a class="" href="%E5%8D%B7%E4%B8%89%E5%8D%81%E4%BA%94%E8%9C%80%E4%B9%A6%E4%BA%94%E8%AF%B8%E8%91%9B%E4%BA%AE%E4%BC%A0%E7%AC%AC%E4%BA%94.html"><span class="header-section-number">45</span> 卷三十五·蜀书五·诸葛亮传第五</a></li>
<li><a class="" href="%E5%8D%B7%E4%B8%89%E5%8D%81%E5%85%AD%E8%9C%80%E4%B9%A6%E5%85%AD%E5%85%B3%E5%BC%A0%E9%A9%AC%E9%BB%84%E8%B5%B5%E4%BC%A0%E7%AC%AC%E5%85%AD.html"><span class="header-section-number">46</span> 卷三十六·蜀书六·关张马黄赵传第六</a></li>
<li><a class="" href="%E5%8D%B7%E4%B8%89%E5%8D%81%E4%B8%83%E8%9C%80%E4%B9%A6%E4%B8%83%E5%BA%9E%E7%BB%9F%E6%B3%95%E6%AD%A3%E4%BC%A0%E7%AC%AC%E4%B8%83.html"><span class="header-section-number">47</span> 卷三十七·蜀书七·庞统法正传第七</a></li>
<li><a class="" href="%E5%8D%B7%E4%B8%89%E5%8D%81%E5%85%AB%E8%9C%80%E4%B9%A6%E5%85%AB%E8%AE%B8%E9%BA%8B%E5%AD%99%E7%AE%80%E4%BC%8A%E7%A7%A6%E4%BC%A0%E7%AC%AC%E5%85%AB.html"><span class="header-section-number">48</span> 卷三十八·蜀书八·许麋孙简伊秦传第八</a></li>
<li><a class="" href="%E5%8D%B7%E4%B8%89%E5%8D%81%E4%B9%9D%E8%9C%80%E4%B9%A6%E4%B9%9D%E8%91%A3%E5%88%98%E9%A9%AC%E9%99%88%E8%91%A3%E5%90%95%E4%BC%A0%E7%AC%AC%E4%B9%9D.html"><span class="header-section-number">49</span> 卷三十九·蜀书九·董刘马陈董吕传第九</a></li>
<li><a class="" href="%E5%8D%B7%E5%9B%9B%E5%8D%81%E8%9C%80%E4%B9%A6%E5%8D%81%E5%88%98%E5%BD%AD%E5%BB%96%E6%9D%8E%E5%88%98%E9%AD%8F%E6%9D%A8%E4%BC%A0%E7%AC%AC%E5%8D%81.html"><span class="header-section-number">50</span> 卷四十·蜀书十·刘彭廖李刘魏杨传第十</a></li>
<li><a class="" href="%E5%8D%B7%E5%9B%9B%E5%8D%81%E4%B8%80%E8%9C%80%E4%B9%A6%E5%8D%81%E4%B8%80%E9%9C%8D%E7%8E%8B%E5%90%91%E5%BC%A0%E6%9D%A8%E8%B4%B9%E4%BC%A0%E7%AC%AC%E5%8D%81%E4%B8%80.html"><span class="header-section-number">51</span> 卷四十一·蜀书十一·霍王向张杨费传第十一</a></li>
<li><a class="" href="%E5%8D%B7%E5%9B%9B%E5%8D%81%E4%BA%8C%E8%9C%80%E4%B9%A6%E5%8D%81%E4%BA%8C%E6%9D%9C%E5%91%A8%E6%9D%9C%E8%AE%B8%E5%AD%9F%E6%9D%A5%E5%B0%B9%E6%9D%8E%E8%B0%AF%E9%83%A4%E4%BC%A0%E7%AC%AC%E5%8D%81%E4%BA%8C.html"><span class="header-section-number">52</span> 卷四十二·蜀书十二·杜周杜许孟来尹李谯郤传第十二</a></li>
<li><a class="" href="%E5%8D%B7%E5%9B%9B%E5%8D%81%E4%B8%89%E8%9C%80%E4%B9%A6%E5%8D%81%E4%B8%89%E9%BB%84%E6%9D%8E%E5%90%95%E9%A9%AC%E7%8E%8B%E5%BC%A0%E4%BC%A0%E7%AC%AC%E5%8D%81%E4%B8%89.html"><span class="header-section-number">53</span> 卷四十三·蜀书十三·黄李吕马王张传第十三</a></li>
<li><a class="" href="%E5%8D%B7%E5%9B%9B%E5%8D%81%E5%9B%9B%E8%9C%80%E4%B9%A6%E5%8D%81%E5%9B%9B%E8%92%8B%E7%90%AC%E8%B4%B9%E7%A5%8E%E5%A7%9C%E7%BB%B4%E4%BC%A0%E7%AC%AC%E5%8D%81%E5%9B%9B.html"><span class="header-section-number">54</span> 卷四十四·蜀书十四·蒋琬费祎姜维传第十四</a></li>
<li><a class="" href="%E5%8D%B7%E5%9B%9B%E5%8D%81%E4%BA%94%E8%9C%80%E4%B9%A6%E5%8D%81%E4%BA%94%E9%82%93%E5%BC%A0%E5%AE%97%E6%9D%A8%E4%BC%A0%E7%AC%AC%E5%8D%81%E4%BA%94.html"><span class="header-section-number">55</span> 卷四十五·蜀书十五·邓张宗杨传第十五</a></li>
<li><a class="" href="%E5%8D%B7%E5%9B%9B%E5%8D%81%E5%85%AD%E5%90%B4%E4%B9%A6%E4%B8%80%E5%AD%99%E7%A0%B4%E8%99%8F%E8%AE%A8%E9%80%86%E4%BC%A0%E7%AC%AC%E4%B8%80.html"><span class="header-section-number">56</span> 卷四十六·吴书一·孙破虏讨逆传第一</a></li>
<li><a class="" href="%E5%8D%B7%E5%9B%9B%E5%8D%81%E4%B8%83%E5%90%B4%E4%B9%A6%E4%BA%8C%E5%90%B4%E4%B8%BB%E4%BC%A0%E7%AC%AC%E4%BA%8C.html"><span class="header-section-number">57</span> 卷四十七·吴书二·吴主传第二</a></li>
<li><a class="" href="%E5%8D%B7%E5%9B%9B%E5%8D%81%E5%85%AB%E5%90%B4%E4%B9%A6%E4%B8%89%E4%B8%89%E5%97%A3%E4%B8%BB%E4%BC%A0%E7%AC%AC%E4%B8%89.html"><span class="header-section-number">58</span> 卷四十八·吴书三·三嗣主传第三</a></li>
<li><a class="" href="%E5%8D%B7%E5%9B%9B%E5%8D%81%E4%B9%9D%E5%90%B4%E4%B9%A6%E5%9B%9B%E5%88%98%E7%B9%87%E5%A4%AA%E5%8F%B2%E6%85%88%E5%A3%AB%E7%87%AE%E4%BC%A0%E7%AC%AC%E5%9B%9B.html"><span class="header-section-number">59</span> 卷四十九·吴书四·刘繇太史慈士燮传第四</a></li>
<li><a class="" href="%E5%8D%B7%E4%BA%94%E5%8D%81%E5%90%B4%E4%B9%A6%E4%BA%94%E5%A6%83%E5%AB%94%E4%BC%A0%E7%AC%AC%E4%BA%94.html"><span class="header-section-number">60</span> 卷五十·吴书五·妃嫔传第五</a></li>
<li><a class="" href="%E5%8D%B7%E4%BA%94%E5%8D%81%E4%B8%80%E5%90%B4%E4%B9%A6%E5%85%AD%E5%AE%97%E5%AE%A4%E4%BC%A0%E7%AC%AC%E5%85%AD.html"><span class="header-section-number">61</span> 卷五十一·吴书六·宗室传第六</a></li>
<li><a class="" href="%E5%8D%B7%E4%BA%94%E5%8D%81%E4%BA%8C%E5%90%B4%E4%B9%A6%E4%B8%83%E5%BC%A0%E9%A1%BE%E8%AF%B8%E8%91%9B%E6%AD%A5%E4%BC%A0%E7%AC%AC%E4%B8%83.html"><span class="header-section-number">62</span> 卷五十二·吴书七·张顾诸葛步传第七</a></li>
<li><a class="" href="%E5%8D%B7%E4%BA%94%E5%8D%81%E4%B8%89%E5%90%B4%E4%B9%A6%E5%85%AB%E5%BC%A0%E4%B8%A5%E7%A8%8B%E9%98%9A%E8%96%9B%E4%BC%A0%E7%AC%AC%E5%85%AB.html"><span class="header-section-number">63</span> 卷五十三·吴书八·张严程阚薛传第八</a></li>
<li><a class="" href="%E5%8D%B7%E4%BA%94%E5%8D%81%E5%9B%9B%E5%90%B4%E4%B9%A6%E4%B9%9D%E5%91%A8%E7%91%9C%E9%B2%81%E8%82%83%E5%90%95%E8%92%99%E4%BC%A0%E7%AC%AC%E4%B9%9D.html"><span class="header-section-number">64</span> 卷五十四·吴书九·周瑜鲁肃吕蒙传第九</a></li>
<li><a class="" href="%E5%8D%B7%E4%BA%94%E5%8D%81%E4%BA%94%E5%90%B4%E4%B9%A6%E5%8D%81%E7%A8%8B%E9%BB%84%E9%9F%A9%E8%92%8B%E5%91%A8%E9%99%88%E8%91%A3%E7%94%98%E5%87%8C%E5%BE%90%E6%BD%98%E4%B8%81%E4%BC%A0%E7%AC%AC%E5%8D%81.html"><span class="header-section-number">65</span> 卷五十五·吴书十·程黄韩蒋周陈董甘凌徐潘丁传第十</a></li>
<li><a class="" href="%E5%8D%B7%E4%BA%94%E5%8D%81%E5%85%AD%E5%90%B4%E4%B9%A6%E5%8D%81%E4%B8%80%E6%9C%B1%E6%B2%BB%E6%9C%B1%E7%84%B6%E5%90%95%E8%8C%83%E6%9C%B1%E6%A1%93%E4%BC%A0%E7%AC%AC%E5%8D%81%E4%B8%80.html"><span class="header-section-number">66</span> 卷五十六·吴书十一·朱治朱然吕范朱桓传第十一</a></li>
<li><a class="" href="%E5%8D%B7%E4%BA%94%E5%8D%81%E4%B8%83%E5%90%B4%E4%B9%A6%E5%8D%81%E4%BA%8C%E8%99%9E%E9%99%86%E5%BC%A0%E9%AA%86%E9%99%86%E5%90%BE%E6%9C%B1%E4%BC%A0%E7%AC%AC%E5%8D%81%E4%BA%8C.html"><span class="header-section-number">67</span> 卷五十七·吴书十二·虞陆张骆陆吾朱传第十二</a></li>
<li><a class="" href="%E5%8D%B7%E4%BA%94%E5%8D%81%E5%85%AB%E5%90%B4%E4%B9%A6%E5%8D%81%E4%B8%89%E9%99%86%E9%80%8A%E4%BC%A0%E7%AC%AC%E5%8D%81%E4%B8%89.html"><span class="header-section-number">68</span> 卷五十八·吴书十三·陆逊传第十三</a></li>
<li><a class="" href="%E5%8D%B7%E4%BA%94%E5%8D%81%E4%B9%9D%E5%90%B4%E4%B9%A6%E5%8D%81%E5%9B%9B%E5%90%B4%E4%B8%BB%E4%BA%94%E5%AD%90%E4%BC%A0%E7%AC%AC%E5%8D%81%E5%9B%9B.html"><span class="header-section-number">69</span> 卷五十九·吴书十四·吴主五子传第十四</a></li>
<li><a class="" href="%E5%8D%B7%E5%85%AD%E5%8D%81%E5%90%B4%E4%B9%A6%E5%8D%81%E4%BA%94%E8%B4%BA%E5%85%A8%E5%90%95%E5%91%A8%E9%92%9F%E7%A6%BB%E4%BC%A0%E7%AC%AC%E5%8D%81%E4%BA%94.html"><span class="header-section-number">70</span> 卷六十·吴书十五·贺全吕周钟离传第十五</a></li>
<li><a class="" href="%E5%8D%B7%E5%85%AD%E5%8D%81%E4%B8%80%E5%90%B4%E4%B9%A6%E5%8D%81%E5%85%AD%E6%BD%98%E6%BF%AC%E9%99%86%E5%87%AF%E4%BC%A0%E7%AC%AC%E5%8D%81%E5%85%AD.html"><span class="header-section-number">71</span> 卷六十一·吴书十六·潘濬陆凯传第十六</a></li>
<li><a class="" href="%E5%8D%B7%E5%85%AD%E5%8D%81%E4%BA%8C%E5%90%B4%E4%B9%A6%E5%8D%81%E4%B8%83%E6%98%AF%E4%BB%AA%E8%83%A1%E7%BB%BC%E4%BC%A0%E7%AC%AC%E5%8D%81%E4%B8%83.html"><span class="header-section-number">72</span> 卷六十二·吴书十七·是仪胡综传第十七</a></li>
<li><a class="" href="%E5%8D%B7%E5%85%AD%E5%8D%81%E4%B8%89%E5%90%B4%E4%B9%A6%E5%8D%81%E5%85%AB%E5%90%B4%E8%8C%83%E5%88%98%E6%83%87%E8%B5%B5%E8%BE%BE%E4%BC%A0%E7%AC%AC%E5%8D%81%E5%85%AB.html"><span class="header-section-number">73</span> 卷六十三·吴书十八·吴范刘惇赵达传第十八</a></li>
<li><a class="" href="%E5%8D%B7%E5%85%AD%E5%8D%81%E5%9B%9B%E5%90%B4%E4%B9%A6%E5%8D%81%E4%B9%9D%E8%AF%B8%E8%91%9B%E6%BB%95%E4%BA%8C%E5%AD%99%E6%BF%AE%E9%98%B3%E4%BC%A0%E7%AC%AC%E5%8D%81%E4%B9%9D.html"><span class="header-section-number">74</span> 卷六十四·吴书十九·诸葛滕二孙濮阳传第十九</a></li>
<li><a class="" href="%E5%8D%B7%E5%85%AD%E5%8D%81%E4%BA%94%E5%90%B4%E4%B9%A6%E4%BA%8C%E5%8D%81%E7%8E%8B%E6%A5%BC%E8%B4%BA%E9%9F%A6%E5%8D%8E%E7%AC%AC%E4%BA%8C%E5%8D%81.html"><span class="header-section-number">75</span> 卷六十五·吴书二十·王楼贺韦华第二十</a></li>
<li class="book-part">附录</li>
<li><a class="" href="references.html">参考文献</a></li>
</ul>

        <div class="book-extra">
          <p><a id="book-repo" href="https://github.com/githubhy/hisbook">View book source <i class="fas fa-air-freshener"></i></a></p>
        </div>
      </nav>
</div>
  </header><main class="col-sm-12 col-md-9 col-lg-7" id="content"><div id="卷三十四蜀书四二主妃子传第四" class="section level1" number="44">
<h1>
<span class="header-section-number">44</span> 卷三十四·蜀书四·二主妃子传第四<a class="anchor" aria-label="anchor" href="#%E5%8D%B7%E4%B8%89%E5%8D%81%E5%9B%9B%E8%9C%80%E4%B9%A6%E5%9B%9B%E4%BA%8C%E4%B8%BB%E5%A6%83%E5%AD%90%E4%BC%A0%E7%AC%AC%E5%9B%9B"><i class="fas fa-link"></i></a>
</h1>
<p>蜀书四</p>
<p>三国志三十四二主妃子传第四
<span class="c1">◎梁章钜曰：标题虽称“二主妃子”，而列传则大书“先主甘皇后”、“穆皇后”、“后主敬哀皇后”、“张皇后”，皆称皇后。而孙吴诸后则降称夫人，可见承祚厚以天子之制予蜀也。〖本钱大昕说。〗◎潘眉曰：陈寿祚不为孙夫人立传，夫人还吴，同于大归。◎钱大昕曰：《蜀志》称昭烈曰先主，安乐公曰后主，后主之太子璿特为立传，且正其太子之号。《吴志》则曰权、曰亮、曰休、曰晧，皆斥其名，可见承祚未尝侪蜀于吴也。</span></p>
<p>晋平阳侯相 安汉陈寿 撰宋中书侍郎西乡侯 闻喜裴松之 注沔阳卢弼 集解
<span class="c1">校录：初晨一缕光</span></p>
<p><span class="c1">复校：擎骥</span></p>
<div id="先主甘皇后" class="section level2" number="44.1">
<h2>
<span class="header-section-number">44.1</span> 先主甘皇后<a class="anchor" aria-label="anchor" href="#%E5%85%88%E4%B8%BB%E7%94%98%E7%9A%87%E5%90%8E"><i class="fas fa-link"></i></a>
</h2>
<p>先主甘皇后，沛人也。先主临豫州，住小沛，
<span class="c1">小沛，见《先主传》。</span>
纳以为妾。先主数丧嫡室，
<span class="c1">◎康发祥曰：先主转军海西、守小沛之日，妻子屡为吕布、高顺所虏，究不知何氏，史失其实矣。</span>
常摄内事。随先主于荆州，产后主。值曹公军至，追及先主于当阳长阪，
<span class="c1">当阳长坂，见《先主传》。</span>
于时困偪，弃后及后主，赖赵云保护，得免于难。
<span class="c1">◎《拾遗记》卷八云：先主甘后，沛人也。生于贱微。里中相者云：“此女后贵，位极宫掖。”及后长而体貌特异，至十八，玉质柔肌，态媚容冶。先主召入绡帐中，于户外望者，如月下聚雪。河南献玉人，高三尺，乃取玉人置后侧，昼则讲说军谋，夕则拥后而玩。人常称玉之所贵，德比君子，况为人形而不可玩乎？后与玉人洁白齐润，观者殆相乱惑。嬖宠者非惟嫉于甘后，亦妒于玉人也。后常欲琢毁坏之，乃诫先主曰：“昔子罕不以玉为宝，《春秋》美之。今吴、魏未灭，安以妖玩继怀？凡淫惑生疑，勿复进焉。”先主乃撤玉人像，嬖者皆退。当斯之时，君子议以甘后为神智妇人焉。</span>
后卒，葬于南郡。章武二年，追谥皇思夫人，
<span class="c1">◎康发祥曰：先主转军广陵海西，麋竺进妹于先主为夫人。麋夫人不闻与谥，史亦不为立传，何也？</span>
迁葬于蜀，未至而先主殂陨。丞相亮上言：“皇思夫人履行修仁，淑慎其身。大行皇帝昔在上将，嫔妃作合，
<span class="c1">宋本“妃”作“配”。</span>
载育圣躬，大命不融。大行皇帝存时，笃义垂恩，念皇思夫人神柩在远飘飖，特遣使者奉迎。会大行皇帝崩，今皇思夫人神柩以到，又梓宫在道，园陵将成，安厝有期。臣辄与太常臣赖恭等议：《礼记》曰：‘立爱自亲始，教民孝也；立敬自长始，教民顺也。’不忘其亲，所由生也。《春秋》之义，母以子贵。昔高皇帝追尊太上昭灵夫人为昭灵皇后，
<span class="c1">◎太，毛本作“大”，误。◎《汉书·高帝纪》：五年，追尊先媪曰昭灵夫人。◎《高后纪》：七年，尊昭灵夫人曰昭灵后。◎梁章钜曰：高祖之母死于小黄，高祖五年追谥昭灵夫人，吕后七年尊为昭灵皇后。皇后之称，吕后所加，此谓“高祖追尊”，恐系信笔之误。</span>
孝和皇帝改葬其母梁贵人，尊号曰恭怀皇后，
<span class="c1">◎范《书·和帝纪》：永元九年，追尊皇妣梁贵人为皇太后，改葬恭怀皇后于西陵。</span>
孝愍皇帝亦改葬其母王夫人，尊号曰灵怀皇后。
<span class="c1">◎范《书·献帝纪》：兴平元年，追尊谥皇妣王氏为灵怀皇后，改葬于文昭陵。◎钱大昭曰：孝愍皇帝，即汉献帝也。在章武元年，献帝见害，追谥孝愍，犹可托之传闻。至后主嗣位，已阅二年之久，山阳公之存殁，岂不知之？而犹称为孝愍皇帝者，不过欲因此以讨魏室篡弑之罪有藉口耳。不然，献帝见在，大敌未克，而玄德晏然自立，嗣主继体践祚，虽曰汉帝子孙，与魏文之僭位何以异乎？所谓掩耳盗铃也。◎刘咸炘曰：此说非也。不可无君，昭烈不得不立。愍帝虽不死，亦失国之君，陷身贼中，受其公爵，岂可遥奉耶？知其未死，而无以称之，即以上谥为号，礼以义起也。</span>
今皇思夫人宜有尊号，以慰寒泉之思，
<span class="c1">◎《诗·邶风·凯风之章》：爰有寒泉，在浚之下。有子七人，母氏劳苦。</span>
辄与恭等
<span class="c1">太常赖恭也。</span>
案谥法，宜曰昭烈皇后。《诗》曰：‘谷则异室，死则同穴。’
<span class="c1">◎《诗·王风·大车之章》。◎《毛传》云：谷，生也。生在于室，则外内异；死则神合，同为一也。</span></p>
<p><span class="c1">◎《礼》云：上古无合葬，中古后因时方有。</span>
故昭烈皇后宜与大行皇帝合葬，臣请太尉告宗庙，
<span class="c1">◎洪饴孙曰：太尉不详何人，盖置而不常设。可考者一人，上官胜，见《唐书·宰相世系表》。</span>
布露天下，具礼仪别奏。”制曰可。</p>
</div>
<div id="先主穆皇后" class="section level2" number="44.2">
<h2>
<span class="header-section-number">44.2</span> 先主穆皇后<a class="anchor" aria-label="anchor" href="#%E5%85%88%E4%B8%BB%E7%A9%86%E7%9A%87%E5%90%8E"><i class="fas fa-link"></i></a>
</h2>
<p>先主穆皇后，
<span class="c1">穆皇后、敬哀皇后皆未书姓，以下有“兄吴壹”、“张飞长女”之文。似宜书姓，下文云“兄壹”、“飞长女”，方合。</span>
陈留人也。兄吴壹，
<span class="c1">壹事见《季汉辅臣赞》。</span>
少孤，壹父素与刘焉有旧，是以举家随焉入蜀。焉有异志，而闻善相者相后当大贵。焉时将子瑁自随，遂为瑁纳后。瑁死，后寡居。先主既定益州，而孙夫人还吴，
<span class="c1">◎梁章钜曰：孙夫人之事，此为再见。◎王昙曰：此不明叙所以还吴之故，则法正已进刘瑁妻吴氏于宫中，舟船之迎，实夫人见几之哲。是岁建安之二十年乙未，正权袭取长沙、分界连和之日。可想见蜀主与夫人同牢已七年矣。此陈寿所以有绸缪恩纪之笔也。</span></p>
<p><span class="c1">◎《汉晋春秋》曰：先主入益州，吴遣迎孙夫人。夫人欲将太子归吴，诸葛亮使赵云勒兵断江留太子，乃得止。
<span class="c2">◎《赵云别传》：孙夫人以权妹骄豪，权闻备西征，大遣舟船迎妹，而夫人内欲将后主还吴。云与张飞勒兵截江，乃得后主还。◎何焯曰：《汉晋春秋》所云为妄。先主定益州时，诸葛公与张、赵等溯流至蜀。孙夫人还吴当在建安二十年争荆州时。◎弼按：《赵云别传》“权闻备西征，乃迎妹”，正为争荆州之时。《汉晋春秋》所云亦谓“先主入益州”之后，非谓“定益州之时”，何说似泥。◎康发祥曰：孙夫人，一见《先主传》，再见《穆皇后传》，三见《法正传》。承祚不为立传，岂以故剑未还，故阙而不书邪？</span>
</span>
群下劝先主聘后，先主疑与瑁同族，
<span class="c1">毛本“瑁”作“媢”，误。</span>
法正进曰：“论其亲疏，何与晋文之于子圉乎？”
<span class="c1">◎《左传·僖公十七年》：晋太子圉为质于秦，秦归河东而妻之。二十二年，圉逃归。惠公卒，圉立，是为怀公。晋文公至秦，秦伯纳女五人，怀嬴与焉。◎杜注：怀嬴，子圉妻，子圉谥怀公，故号为怀嬴。◎钱大昭曰：何与，犹言“何如”也。</span>
于是纳后为夫人。
<span class="c1">◎梁章钜曰：法正导君以非礼，先主始疑而终遂之，君臣均失，诸葛公亦不匡正，何也？</span></p>
<p><span class="c1">◎习凿齿曰：夫婚姻，人伦之始，王化之本，匹夫犹不可以无礼，
<span class="c2">监本“匹”作“焉”，误。</span>
而况人君乎？晋文废礼行权，以济其业，故子犯曰：有求于人，必先从之，将夺其国，何有于妻，
<span class="c2">事见《国语》。</span>
非无故而违礼教者也。今先主无权事之偪，而引前失以为譬，非导其君以尧、舜之道者。先主从之，过矣。</span>
建安二十四年，立为汉中王后。章武元年夏五月，策曰：“朕承天命，奉至尊，临万国。今以后为皇后，遣使持节丞相亮授玺绶，承宗庙，母天下，皇后其敬之哉！”建兴元年五月，后主即位，
<span class="c1">毛本复“即”字，误。</span>
尊后为皇太后，称长乐宫。壹官至车骑将军，封县侯。延熙八年，后薨，合葬惠陵。
<span class="c1">◎孙盛《蜀世谱》曰：
<span class="c2">◎沈家本曰：《蜀世谱》，隋、唐志不著录。此传引二条，一条记后主太子璿弟六人，一条记吴壹之孙乔。《费诗传》一条，记诗子立。《吕凯传》二条，一记吕氏之徙不韦县，一记凯子详。《张嶷传》一条，记嶷孙奕。《后书·蛮夷传》注引不韦县事，与《吕凯传》同。是其书体例不专蜀主之世系，凡士大夫世系悉详之，与《隋志》所录之《汉氏帝世谱》、《齐梁帝谱》不同矣。</span>
壹孙乔，没李雄中三十年，不为雄屈也。</span></p>
</div>
<div id="后主敬哀皇后" class="section level2" number="44.3">
<h2>
<span class="header-section-number">44.3</span> 后主敬哀皇后<a class="anchor" aria-label="anchor" href="#%E5%90%8E%E4%B8%BB%E6%95%AC%E5%93%80%E7%9A%87%E5%90%8E"><i class="fas fa-link"></i></a>
</h2>
<p>后主敬哀皇后，车骑将军张飞长女也。
<span class="c1">张飞妻，夏侯霸从妹。</span>
章武元年，纳为太子妃。建兴元年，立为皇后。十五年薨，葬南陵。</p>
</div>
<div id="后主张皇后" class="section level2" number="44.4">
<h2>
<span class="header-section-number">44.4</span> 后主张皇后<a class="anchor" aria-label="anchor" href="#%E5%90%8E%E4%B8%BB%E5%BC%A0%E7%9A%87%E5%90%8E"><i class="fas fa-link"></i></a>
</h2>
<p>后主张皇后，前后敬哀之妹也。建兴十五年，入为贵人。延熙元年春正月，策曰：“朕统承大业，君临天下，奉郊庙社稷。今以贵人为皇后，使行丞相事左将军向朗持节授玺绶。
<span class="c1">◎周寿昌曰：故事，持节册封使臣例书名，不书姓，前后册文可证。“向”字疑衍。</span>
勉修中馈，恪肃禋祀，皇后其敬之哉！”咸熙元年，随后主迁于洛阳。
<span class="c1">◎《汉晋春秋》曰：魏以蜀宫人赐诸将之无妻者，李昭仪曰：“我不能二三屈辱。”乃自杀。</span></p>
</div>
<div id="甘陵王永" class="section level2" number="44.5">
<h2>
<span class="header-section-number">44.5</span> 甘陵王永<a class="anchor" aria-label="anchor" href="#%E7%94%98%E9%99%B5%E7%8E%8B%E6%B0%B8"><i class="fas fa-link"></i></a>
</h2>
<p>刘永字公寿，先主子，后主庶弟也。章武元年六月，使司徒靖立永为鲁王，
<span class="c1">◎姚范曰：梁、鲁皆虚名，策中遂有“龟蒙”、“畿甸”之言，亦不典也。◎杭世骏曰：○《鼎录》：章武三年，先主作二鼎，一与鲁王，文曰“富贵昌宜侯王”，一与梁王，文曰“大吉羊宜王公”，并古隶书，高二尺。</span>
策曰：“小子永，
<span class="c1">◎宋本“小”作“少”。◎官本《考证》曰：当作“小”。</span>
受兹青土。朕承天序，继统大业，遵修稽古，建尔国家，封于东土，奄有龟蒙，世为藩辅。呜呼，恭朕之诏！惟彼鲁邦，
<span class="c1">◎周寿昌曰：“邦”字宜避，此与先主祭天文“汉邦”字误同。</span>
一变適道，风化存焉。人之好德，世兹懿美。
<span class="c1">◎周寿昌曰：承祚晋臣，此“懿”字亦当避，疑字有误。</span>
王其秉心率礼，绥尔士民，是飨是宜，其戒之哉！”建兴八年，改封为甘陵王。初，永憎宦人黄皓，皓既信任用事，谮构永于后主，后主稍疏外永，至不得朝见者十余年。咸熙元年，永东迁洛阳，拜奉车都尉，封为乡侯。</p>
</div>
<div id="安平悼王理" class="section level2" number="44.6">
<h2>
<span class="header-section-number">44.6</span> 安平悼王理<a class="anchor" aria-label="anchor" href="#%E5%AE%89%E5%B9%B3%E6%82%BC%E7%8E%8B%E7%90%86"><i class="fas fa-link"></i></a>
</h2>
<p>刘理字奉孝，亦后主庶弟也，与永异母。章武元年六月，使司徒靖立理为梁王，策曰： “小子理，朕统承汉序，祗顺天命，遵脩典秩，建尔于东，为汉藩辅。惟彼梁土，畿甸之邦，民狎教化，易导以礼。往悉乃心，怀保黎庶，以永尔国，王其敬之哉！”建兴八年，改封理为安平王。
<span class="c1">马超女配安平王理，见《超传》。</span>
延熙七年卒，谥曰悼王。子哀王胤嗣，十九年卒。子殇王承嗣，二十年卒。景耀四年诏曰：“安平王，先帝所命。三世早夭，国嗣颓绝，朕用伤悼。其以武邑侯辑袭王位。”辑，理子也。咸熙元年，东迁洛阳，拜奉车都尉，封乡侯。</p>
</div>
<div id="后主太子璿" class="section level2" number="44.7">
<h2>
<span class="header-section-number">44.7</span> 后主太子璿<a class="anchor" aria-label="anchor" href="#%E5%90%8E%E4%B8%BB%E5%A4%AA%E5%AD%90%E7%92%BF"><i class="fas fa-link"></i></a>
</h2>
<p>后主太子璿，
<span class="c1">◎钱大昕曰：此承祚特笔，且正其为太子之号，视《吴志》之曰权、曰亮、曰休、曰晧者，判然矣。</span>
字文衡。母王贵人，本敬哀张皇后侍人也。延熙元年正月，策曰：“在昔帝王，继体立嗣，副贰国统，古今常道。今以璿为皇太子，昭显祖宗之威，命使行丞相事左将军朗持节授印绶。其勉脩茂质，祗恪道义，谘询典礼，敬友师傅，斟酌众善，翼成尔德，可不务脩以自勖哉！”时年十五。
<span class="c1">璿好骑射，出入无度，见《霍峻传》。费祎长女配太子璿为妃，见《祎传》。</span>
景耀六年冬，蜀亡。咸熙元年正月，钟会作乱于成都，璿为乱兵所杀。
<span class="c1">宋本“杀”作“害”。诸葛瞻尚公主，见本传。费祎子恭尚公主，见《祎传》。关羽孙统尚公主，见《羽传》。</span></p>
<p><span class="c1">◎孙盛《蜀世谱》曰：璿弟，瑶、琮、瓒、谌、询、璩六人。
<span class="c2">◎潘眉曰：依《后主传》及《蜀纪》，“询”当为“恂”，“璩”当为“虔”。“谌”、“ 恂”、 “虔”意义不相远。又“询”、“璩”《说文》无，并俗字。</span>
蜀败，谌自杀，
<span class="c2">◎周寿昌曰：北地王谌何以不为立传，仅于《后主传》中纪其事乎？若非裴注引《汉晋春秋》数语，则王之武烈忠愤，几无可见。《通鉴》虽不帝蜀，而此数语全引之，则承祚良史之笔，于此不无阙失也。◎康发祥曰：北地王谌慷慨激昂，洵贤王也，不为作传，殊不可解。</span>
余皆内徙。值永嘉大乱，子孙绝灭。唯永孙玄奔蜀，李雄伪署安乐公以嗣禅后。永和三年讨李势，盛参戎行，见玄于成都也。</span></p>
<p>评曰：《易》称“有夫妇然后有父子”，夫人伦之始，恩纪之隆，莫尚于此矣。是故纪录，以究一国之体焉。
<span class="c1">◎潘眉曰：陈仁锡本脱评语三十五字，俗本之陋如此。◎刘咸炘曰：此评无谓极矣，岂以《吴志》不书太子，而《蜀志》书之，故自明乎？◎或曰：诸王不知其母，注记无官，信矣。</span></p>
</div>
</div>
  <div class="chapter-nav">
<div class="prev"><a href="%E5%8D%B7%E4%B8%89%E5%8D%81%E4%B8%89%E8%9C%80%E4%B9%A6%E4%B8%89%E5%90%8E%E4%B8%BB%E4%BC%A0%E7%AC%AC%E4%B8%89.html"><span class="header-section-number">43</span> 卷三十三·蜀书三·后主传第三</a></div>
<div class="next"><a href="%E5%8D%B7%E4%B8%89%E5%8D%81%E4%BA%94%E8%9C%80%E4%B9%A6%E4%BA%94%E8%AF%B8%E8%91%9B%E4%BA%AE%E4%BC%A0%E7%AC%AC%E4%BA%94.html"><span class="header-section-number">45</span> 卷三十五·蜀书五·诸葛亮传第五</a></div>
</div></main><div class="col-md-3 col-lg-2 d-none d-md-block sidebar sidebar-chapter">
    <nav id="toc" data-toggle="toc" aria-label="On this page"><h2>On this page</h2>
      <ul class="nav navbar-nav">
<li><a class="nav-link" href="#%E5%8D%B7%E4%B8%89%E5%8D%81%E5%9B%9B%E8%9C%80%E4%B9%A6%E5%9B%9B%E4%BA%8C%E4%B8%BB%E5%A6%83%E5%AD%90%E4%BC%A0%E7%AC%AC%E5%9B%9B"><span class="header-section-number">44</span> 卷三十四·蜀书四·二主妃子传第四</a></li>
<li><a class="nav-link" href="#%E5%85%88%E4%B8%BB%E7%94%98%E7%9A%87%E5%90%8E"><span class="header-section-number">44.1</span> 先主甘皇后</a></li>
<li><a class="nav-link" href="#%E5%85%88%E4%B8%BB%E7%A9%86%E7%9A%87%E5%90%8E"><span class="header-section-number">44.2</span> 先主穆皇后</a></li>
<li><a class="nav-link" href="#%E5%90%8E%E4%B8%BB%E6%95%AC%E5%93%80%E7%9A%87%E5%90%8E"><span class="header-section-number">44.3</span> 后主敬哀皇后</a></li>
<li><a class="nav-link" href="#%E5%90%8E%E4%B8%BB%E5%BC%A0%E7%9A%87%E5%90%8E"><span class="header-section-number">44.4</span> 后主张皇后</a></li>
<li><a class="nav-link" href="#%E7%94%98%E9%99%B5%E7%8E%8B%E6%B0%B8"><span class="header-section-number">44.5</span> 甘陵王永</a></li>
<li><a class="nav-link" href="#%E5%AE%89%E5%B9%B3%E6%82%BC%E7%8E%8B%E7%90%86"><span class="header-section-number">44.6</span> 安平悼王理</a></li>
<li><a class="nav-link" href="#%E5%90%8E%E4%B8%BB%E5%A4%AA%E5%AD%90%E7%92%BF"><span class="header-section-number">44.7</span> 后主太子璿</a></li>
</ul>

      <div class="book-extra">
        <ul class="list-unstyled">
<li><a id="book-source" href="https://github.com/githubhy/hisbook/blob/main/90-3kingdoms.Rmd">View source <i class="fas fa-air-freshener"></i></a></li>
          <li><a id="book-edit" href="https://github.com/githubhy/hisbook/edit/main/90-3kingdoms.Rmd">Edit this page <i class="fas fa-air-freshener"></i></a></li>
        </ul>
</div>
    </nav>
</div>

</div>
</div> <!-- .container -->

<footer class="bg-primary text-light mt-5"><div class="container"><div class="row">

  <div class="col-12 col-md-6 mt-3">
    <p>"<strong>历史上的一些人</strong>" was written by 林峰. It was last built on 2022-06-18.</p>
  </div>

  <div class="col-12 col-md-6 mt-3">
    <p>This book was built by the <a class="text-light" href="https://bookdown.org">bookdown</a> R package.</p>
  </div>

</div></div>
</footer>
</body>
</html>
