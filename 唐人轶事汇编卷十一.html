<!DOCTYPE html>
<html lang="en">
<head>
<meta http-equiv="Content-Type" content="text/html; charset=UTF-8">
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>62 唐人轶事汇编卷十一 | 历史上的一些人</title>
<meta name="author" content="林峰">
<meta name="description" content="62.1 姚　崇 ...">
<meta name="generator" content="bookdown 0.26 with bs4_book()">
<meta property="og:title" content="62 唐人轶事汇编卷十一 | 历史上的一些人">
<meta property="og:type" content="book">
<meta property="og:image" content="/images/cover_sheep_thinker.jpeg">
<meta property="og:description" content="62.1 姚　崇 ...">
<meta name="twitter:card" content="summary">
<meta name="twitter:title" content="62 唐人轶事汇编卷十一 | 历史上的一些人">
<meta name="twitter:description" content="62.1 姚　崇 ...">
<meta name="twitter:image" content="/images/cover_sheep_thinker.jpeg">
<!-- JS --><script src="https://cdnjs.cloudflare.com/ajax/libs/clipboard.js/2.0.6/clipboard.min.js" integrity="sha256-inc5kl9MA1hkeYUt+EC3BhlIgyp/2jDIyBLS6k3UxPI=" crossorigin="anonymous"></script><script src="https://cdnjs.cloudflare.com/ajax/libs/fuse.js/6.4.6/fuse.js" integrity="sha512-zv6Ywkjyktsohkbp9bb45V6tEMoWhzFzXis+LrMehmJZZSys19Yxf1dopHx7WzIKxr5tK2dVcYmaCk2uqdjF4A==" crossorigin="anonymous"></script><script src="https://kit.fontawesome.com/6ecbd6c532.js" crossorigin="anonymous"></script><script src="libs/jquery-3.6.0/jquery-3.6.0.min.js"></script><meta name="viewport" content="width=device-width, initial-scale=1, shrink-to-fit=no">
<link href="libs/bootstrap-4.6.0/bootstrap.min.css" rel="stylesheet">
<script src="libs/bootstrap-4.6.0/bootstrap.bundle.min.js"></script><script src="libs/bs3compat-0.3.1/transition.js"></script><script src="libs/bs3compat-0.3.1/tabs.js"></script><script src="libs/bs3compat-0.3.1/bs3compat.js"></script><link href="libs/bs4_book-1.0.0/bs4_book.css" rel="stylesheet">
<script src="libs/bs4_book-1.0.0/bs4_book.js"></script><script src="libs/accessible-code-block-0.0.1/empty-anchor.js"></script><script src="https://cdnjs.cloudflare.com/ajax/libs/autocomplete.js/0.38.0/autocomplete.jquery.min.js" integrity="sha512-GU9ayf+66Xx2TmpxqJpliWbT5PiGYxpaG8rfnBEk1LL8l1KGkRShhngwdXK1UgqhAzWpZHSiYPc09/NwDQIGyg==" crossorigin="anonymous"></script><script src="https://cdnjs.cloudflare.com/ajax/libs/mark.js/8.11.1/mark.min.js" integrity="sha512-5CYOlHXGh6QpOFA/TeTylKLWfB3ftPsde7AnmhuitiTX4K5SqCLBeKro6sPS8ilsz1Q4NRx3v8Ko2IBiszzdww==" crossorigin="anonymous"></script><!-- CSS --><style type="text/css">
    
    div.hanging-indent{margin-left: 1.5em; text-indent: -1.5em;}
  </style>
</head>
<body data-spy="scroll" data-target="#toc">

<div class="container-fluid">
<div class="row">
  <header class="col-sm-12 col-lg-3 sidebar sidebar-book"><a class="sr-only sr-only-focusable" href="#content">Skip to main content</a>

    <div class="d-flex align-items-start justify-content-between">
      <h1>
        <a href="index.html" title="">历史上的一些人</a>
      </h1>
      <button class="btn btn-outline-primary d-lg-none ml-2 mt-1" type="button" data-toggle="collapse" data-target="#main-nav" aria-expanded="true" aria-controls="main-nav"><i class="fas fa-bars"></i><span class="sr-only">Show table of contents</span></button>
    </div>

    <div id="main-nav" class="collapse-lg">
      <form role="search">
        <input id="search" class="form-control" type="search" placeholder="Search" aria-label="Search">
</form>

      <nav aria-label="Table of contents"><h2>Table of contents</h2>
        <ul class="book-toc list-unstyled">
<li><a class="" href="index.html"></a></li>
<li><a class="" href="%E6%9E%97%E5%B3%B0%E8%AF%84.html"><span class="header-section-number">1</span> 林峰评</a></li>
<li><a class="" href="%E4%B8%89%E5%9B%BD%E9%AD%8F%E5%B8%9D.html"><span class="header-section-number">2</span> 三国魏帝</a></li>
<li><a class="" href="%E4%B8%89%E5%9B%BD%E9%AD%8F%E5%AE%98%E5%91%98.html"><span class="header-section-number">3</span> 三国魏官员</a></li>
<li><a class="" href="%E4%B8%9C%E6%99%8B%E5%B8%9D.html"><span class="header-section-number">4</span> 东晋帝</a></li>
<li><a class="" href="%E5%94%90%E5%AE%98%E5%91%98.html"><span class="header-section-number">5</span> 唐官员</a></li>
<li><a class="" href="%E5%AE%8B%E5%B9%B4%E5%8F%B7.html"><span class="header-section-number">6</span> 宋年号</a></li>
<li><a class="" href="%E5%AE%8B%E7%9A%87%E5%B8%9D.html"><span class="header-section-number">7</span> 宋皇帝</a></li>
<li><a class="" href="%E5%AE%8B%E5%AE%98%E5%91%98.html"><span class="header-section-number">8</span> 宋官员</a></li>
<li><a class="" href="%E5%AE%8B%E5%A5%B3%E6%80%A7.html"><span class="header-section-number">9</span> 宋女性</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E9%9B%B6.html"><span class="header-section-number">10</span> 宋人轶事汇编卷零</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80-3.html"><span class="header-section-number">11</span> 宋人轶事汇编卷一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C-4.html"><span class="header-section-number">12</span> 宋人轶事汇编卷二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html"><span class="header-section-number">13</span> 宋人轶事汇编卷三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html"><span class="header-section-number">14</span> 宋人轶事汇编卷四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html"><span class="header-section-number">15</span> 宋人轶事汇编卷五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html"><span class="header-section-number">16</span> 宋人轶事汇编卷六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html"><span class="header-section-number">17</span> 宋人轶事汇编卷七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB.html"><span class="header-section-number">18</span> 宋人轶事汇编卷八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D-1.html"><span class="header-section-number">19</span> 宋人轶事汇编卷九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81-1.html"><span class="header-section-number">20</span> 宋人轶事汇编卷十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html"><span class="header-section-number">21</span> 宋人轶事汇编卷十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html"><span class="header-section-number">22</span> 宋人轶事汇编卷十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html"><span class="header-section-number">23</span> 宋人轶事汇编卷十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html"><span class="header-section-number">24</span> 宋人轶事汇编卷十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html"><span class="header-section-number">25</span> 宋人轶事汇编卷十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html"><span class="header-section-number">26</span> 宋人轶事汇编卷十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html"><span class="header-section-number">27</span> 宋人轶事汇编卷十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html"><span class="header-section-number">28</span> 宋人轶事汇编卷十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html"><span class="header-section-number">29</span> 宋人轶事汇编卷十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html"><span class="header-section-number">30</span> 宋人轶事汇编卷二十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html"><span class="header-section-number">31</span> 宋人轶事汇编卷二十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html"><span class="header-section-number">32</span> 宋人轶事汇编卷二十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html"><span class="header-section-number">33</span> 宋人轶事汇编卷二十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html"><span class="header-section-number">34</span> 宋人轶事汇编卷二十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html"><span class="header-section-number">35</span> 宋人轶事汇编卷二十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html"><span class="header-section-number">36</span> 宋人轶事汇编卷二十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html"><span class="header-section-number">37</span> 宋人轶事汇编卷二十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html"><span class="header-section-number">38</span> 宋人轶事汇编卷二十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html"><span class="header-section-number">39</span> 宋人轶事汇编卷二十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html"><span class="header-section-number">40</span> 宋人轶事汇编卷三十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html"><span class="header-section-number">41</span> 宋人轶事汇编卷三十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html"><span class="header-section-number">42</span> 宋人轶事汇编卷三十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html"><span class="header-section-number">43</span> 宋人轶事汇编卷三十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html"><span class="header-section-number">44</span> 宋人轶事汇编卷三十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html"><span class="header-section-number">45</span> 宋人轶事汇编卷三十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html"><span class="header-section-number">46</span> 宋人轶事汇编卷三十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html"><span class="header-section-number">47</span> 宋人轶事汇编卷三十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html"><span class="header-section-number">48</span> 宋人轶事汇编卷三十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html"><span class="header-section-number">49</span> 宋人轶事汇编卷三十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B%E5%8D%81.html"><span class="header-section-number">50</span> 宋人轶事汇编卷四十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E9%9B%B6.html"><span class="header-section-number">51</span> 唐人轶事汇编卷零</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html"><span class="header-section-number">52</span> 唐人轶事汇编卷一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html"><span class="header-section-number">53</span> 唐人轶事汇编卷二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html"><span class="header-section-number">54</span> 唐人轶事汇编卷三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html"><span class="header-section-number">55</span> 唐人轶事汇编卷四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html"><span class="header-section-number">56</span> 唐人轶事汇编卷五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html"><span class="header-section-number">57</span> 唐人轶事汇编卷六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html"><span class="header-section-number">58</span> 唐人轶事汇编卷七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB-1.html"><span class="header-section-number">59</span> 唐人轶事汇编卷八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D.html"><span class="header-section-number">60</span> 唐人轶事汇编卷九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81.html"><span class="header-section-number">61</span> 唐人轶事汇编卷十</a></li>
<li><a class="active" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html"><span class="header-section-number">62</span> 唐人轶事汇编卷十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html"><span class="header-section-number">63</span> 唐人轶事汇编卷十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html"><span class="header-section-number">64</span> 唐人轶事汇编卷十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html"><span class="header-section-number">65</span> 唐人轶事汇编卷十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html"><span class="header-section-number">66</span> 唐人轶事汇编卷十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html"><span class="header-section-number">67</span> 唐人轶事汇编卷十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html"><span class="header-section-number">68</span> 唐人轶事汇编卷十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html"><span class="header-section-number">69</span> 唐人轶事汇编卷十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html"><span class="header-section-number">70</span> 唐人轶事汇编卷十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html"><span class="header-section-number">71</span> 唐人轶事汇编卷二十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html"><span class="header-section-number">72</span> 唐人轶事汇编卷二十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html"><span class="header-section-number">73</span> 唐人轶事汇编卷二十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html"><span class="header-section-number">74</span> 唐人轶事汇编卷二十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html"><span class="header-section-number">75</span> 唐人轶事汇编卷二十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html"><span class="header-section-number">76</span> 唐人轶事汇编卷二十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html"><span class="header-section-number">77</span> 唐人轶事汇编卷二十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html"><span class="header-section-number">78</span> 唐人轶事汇编卷二十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html"><span class="header-section-number">79</span> 唐人轶事汇编卷二十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html"><span class="header-section-number">80</span> 唐人轶事汇编卷二十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html"><span class="header-section-number">81</span> 唐人轶事汇编卷三十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html"><span class="header-section-number">82</span> 唐人轶事汇编卷三十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html"><span class="header-section-number">83</span> 唐人轶事汇编卷三十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html"><span class="header-section-number">84</span> 唐人轶事汇编卷三十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html"><span class="header-section-number">85</span> 唐人轶事汇编卷三十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html"><span class="header-section-number">86</span> 唐人轶事汇编卷三十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html"><span class="header-section-number">87</span> 唐人轶事汇编卷三十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html"><span class="header-section-number">88</span> 唐人轶事汇编卷三十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html"><span class="header-section-number">89</span> 唐人轶事汇编卷三十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html"><span class="header-section-number">90</span> 唐人轶事汇编卷三十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B%E5%8D%81.html"><span class="header-section-number">91</span> 唐人轶事汇编卷四十</a></li>
<li class="book-part">附录</li>
<li><a class="" href="references.html">参考文献</a></li>
</ul>

        <div class="book-extra">
          
        </div>
      </nav>
</div>
  </header><main class="col-sm-12 col-md-9 col-lg-7" id="content"><div id="唐人轶事汇编卷十一" class="section level1">
<h1>
<span class="header-section-number">62</span> 唐人轶事汇编卷十一<a class="anchor" aria-label="anchor" href="#%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80"><i class="fas fa-link"></i></a>
</h1>
<div id="姚-崇" class="section level2">
<h2>
<span class="header-section-number">62.1</span> 姚　崇<a class="anchor" aria-label="anchor" href="#%E5%A7%9A-%E5%B4%87"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十一-姚崇-1"></span>
陕州刺史王当有女，甚爱之，集州县文武官，令善相者择婿。相者曰：「此无贵婿，惟识果毅姚某者有贵子，可嫁之，终必得力。」当从其言，遂嫁之，时人咸笑焉。乃元崇也。时年二十二，好猎，都未知书。尝诣一亲表饮，遂遇相者，谓之曰：「公甚贵，异日必为宰相。」归以告其母。母劝令读书，崇遂割放鹰鹞，折节学仕。为孝敬挽郎，举，下笔成章。后为同州刺史。《唐史》（《分门古今类事》九）。　案：《定命录》（《广记》二二一）以相者为袁天纲，误，二人年代实不相及。</p></li>
<li><p><span id="唐轶十一-姚崇-2"></span>
姚崇初不悦学，年逾弱冠，常过所亲，见《修文殿御览》，阅之，喜，遂耽玩坟史，以文华著名。历牧常、扬，吏并建碑纪德。再秉衡轴，天下钦其公直。外甥任弈、任异少孤，养在崇家，乃与之立家产，谓之曰：「汝，吾无间然矣，惜殊宗而代疏矣。」命与其子同名，冀无别也。时人多之。《大唐新语》六。</p></li>
<li><p><span id="唐轶十一-姚崇-3"></span>
长安末，诸酷吏并诛死，则天悔于枉滥，谓侍臣曰：「近者朝臣多被周兴、来俊臣推勘，递相牵引，咸自承伏。国家有法，朕岂能违。中间疑有滥者，更使近臣就狱推问，得报皆自承引，朕不以为疑，即可其奏。自周兴、俊臣死，更不闻有反逆者。然已前就戮者，岂不有冤滥耶？」夏官侍郎姚崇对曰：「自垂拱已后，被告身死破家者，皆柱酷自诬而死，告事者特以为功。天下号为罗织，甚于汉之党锢。陛下令近臣就狱推问者，近臣亦不自保，何敢辄有动摇。赖上天降灵，圣情发寤，诛灭凶竖，朝廷宴安。今日已后，微躯及一门百口，保见在内外官吏无反逆者。」则天大悦曰：「已前宰相皆顺成其事，陷朕为淫刑之主。闻卿所说，甚合朕心。」乃赐银一千两。《大唐新语》三。</p></li>
<li><p><span id="唐轶十一-姚崇-4"></span>
见唐睿宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%9D%BF%E5%AE%97-7">7</a>。</p></li>
<li><p><span id="唐轶十一-姚崇-5"></span>
姚元崇初拒太平得罪，上颇德之。既诛太平，方任元崇以相，进拜同州刺史。张说素不叶，命赵彦昭骤弹之，不许。居无何，上将猎于渭滨，密召元崇会于行所。初，元崇闻上讲武于骊山，谓所亲曰：「准式，车驾行幸，三百里内刺史合朝觐，元崇必为权臣所挤，若何？」参军李景初进曰：「某有儿母者，其父即教坊长入内，相公傥致厚赂，使其冒法进状，可达。」公然之，辄效。燕公说使姜皎入曰：「陛下久卜河东总管，重难其人。臣有所得，何以见赏？」上曰：「谁邪？如惬，有万金之赐。」乃曰：「冯翊太守姚元崇，文武全材，即其人也。」上曰：「此张说意也。卿罔上，当诛。」皎首服万死，即诏中官追赴行在。上方猎于渭滨，公至，拜马首。上言：「卿颇知猎乎？」元崇曰：「臣少孤，居广成泽，目不知书，唯以射猎为事。四十年，方遇张憬藏，谓臣当以文学备位将相，无为自弃。尔来折节读书。今虽官位过忝，至于驰射，老而犹能。」于是呼鹰放犬，迟速称旨。上大悦。上曰：「朕久不见卿，思有顾问，卿可于宰相行中行。」公行犹后。上纵辔久之，顾曰：「卿行何后？」公曰：「臣官疏贱，不合参宰相行。」上曰：「可兵部尚书同平章事。」公不谢，上顾讶焉。至顿，上命宰臣坐。公跪奏：「臣适奉作弼之诏不谢者，欲以十事上献，有不可行，臣不敢奉诏。」上曰：「悉数之，朕当量力而行，然后定可否。」公曰：「自垂拱已来，朝廷以刑法理天下，臣请圣政先仁义，可乎？」上曰：「朕深心有望于公也。」又曰：「圣朝自丧师青海，未有牵复之悔，臣请三数十年不求边功，可乎？」上曰：「可。」又曰：「自太后临朝以来，喉舌之任，或出于阉人之口，臣请中官不预公事，可乎？」上曰：「怀之久矣。」又曰：「自武氏诸亲，猥侵清切权要之地，继以韦庶人、安乐、太平用事，班序荒杂，臣请国亲不任台省官，凡有斜封待阙员外等官，悉请停罢，可乎？」上曰：「朕素志也。」又曰：「比来近密佞幸之徒，冒犯宪网者，皆以宠免，臣请行法，可乎？」上曰：「朕切齿久矣。」又曰：「比因豪家戚里，贡献求媚，延及公卿方镇，亦为之，臣请除租庸赋税之外，悉杜塞之，可乎？」上曰：「愿行之。」又曰：「太后造福先寺，中宗造圣善寺，上皇造金仙、玉真观，皆费巨百万，耗蠹生灵。凡寺观宫殿，臣请止绝建造，可乎？」上曰：「朕每睹之，心即不安，而况敢为者哉？」又曰：「先朝亵狎大臣，或亏君臣之敬，臣请陛下接之以礼，可乎？」上曰：「事诚当然，有何不可？」又曰：「自燕钦融、韦月将献直得罪，由是谏臣沮色。臣请凡在臣子，皆得触龙鳞，犯忌讳，可乎？」上曰：「朕非唯能容之，亦能行之。」又曰：「吕氏产、禄，几危西京，马、窦、阎、梁，亦乱东汉，万古寒心，国朝为甚，臣请陛下书之史册，永为殷鉴，作万代法，可乎？」上乃潸然良久曰：「此事真可为刻肌刻骨者也。」公再拜曰：「此诚陛下致仁政之初，是臣千年一遇之日，臣敢当弼谐之地。天下幸甚，天下幸甚。」又再拜，蹈舞称万岁者三。从官千万，皆出涕。上曰：「坐！」公坐于燕公之下，燕公让不敢坐。上问，对曰：「元崇是先朝旧臣，合首坐。」公曰：「张说是紫微宫使，今臣是客宰相，不合首坐。」上曰：「可紫微宫使居首坐。」《开元升平源》。又《通鉴考异》一二引。　案：《通鉴考异》曰：「似好事者为之，依托吴兢名，难以尽信。」</p></li>
<li><p><span id="唐轶十一-姚崇-6"></span>
姚崇以拒太平公主，出为申州刺史，玄宗深德之。太平既诛，征为同州刺史。素与张说不叶，说讽赵彦昭弹之，玄宗不纳。俄校猎于渭滨，密召崇会于行所，玄宗谓曰：「卿颇知猎乎？」崇对曰：「此臣少所习也。臣年三十，居泽中，以呼鹰逐兔为乐，犹不知书。张璟〔藏〕谓臣曰：『君当位极人臣，无自弃也。』尔来折节读书，以至将相。臣少为猎师，老而犹能。」玄宗大悦，与之偕马臂鹰，迟速在手，动必称旨。玄宗懽甚，乐则割鲜，闲则咨以政事，备陈古今理乱之本上之，可行者必委曲言之。玄宗心益开，听之亹亹忘倦。军国之务，咸访于崇。崇罢冗职，修旧章，内外有叙。又请无赦宥，无度僧，无数迁吏，无任功臣以政。玄宗悉从之，而天下大理。《大唐新语》一。《唐语林》二。</p></li>
<li><p><span id="唐轶十一-姚崇-7"></span>
姚元崇初牧荆州，三年，受代日，阖境民吏泣拥马首，遮道不使去，所乘之马鞭镫，民皆截留之，以表瞻恋。新牧具其事奏之，褒诏美焉。就赐中金一千两。《开元天宝遗事》上。又《云仙杂记》一○引。《唐语林》一。　案：据史传，姚崇未曾牧荆州。</p></li>
<li><p><span id="唐轶十一-姚崇-8"></span>
见唐玄宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-14">14</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-16">16</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-17">17</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-18">18</a>。</p></li>
<li><p><span id="唐轶十一-姚崇-9"></span>
见唐玄宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-14">14</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-16">16</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-17">17</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-18">18</a>。</p></li>
<li><p><span id="唐轶十一-姚崇-10"></span>
见唐玄宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-14">14</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-16">16</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-17">17</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-18">18</a>。</p></li>
<li><p><span id="唐轶十一-姚崇-11"></span>
见唐玄宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-14">14</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-16">16</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-17">17</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-18">18</a>。</p></li>
<li><p><span id="唐轶十一-姚崇-12"></span>
见武皇后<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E6%AD%A6%E7%9A%87%E5%90%8E-21">21</a>。</p></li>
<li><p><span id="唐轶十一-姚崇-13"></span>
魏知古起诸吏，为姚崇引用，及同升也，崇颇轻之。无何，请知古摄吏部尚书、知东都选士事，以吏部尚书宋璟门下过官，知古心衔之，思有以中之者。时崇二子并分曹洛邑，会知古至，恃其家君，颇招顾请托。知古归，悉以上闻。他日，上召崇，从容谓曰：「卿子才乎？皆何官也？又安在？」崇揣知上意，因奏云：「两人皆分司东都矣。其为人欲而寡慎，是必以事干知古。然臣未及问之耳。」上始以丞相子重言之，欲微动崇，而意崇私其子，或为之隐。及闻崇所奏，大喜，且曰：「卿安从知之？」崇曰：「知古微时，是臣之所慰荐，以至荣达。臣之子愚，谓知古见德，必容其非，故必干之。」上于是明崇不私其子之过，而薄知古之负崇也。上欲斥之，崇为之请曰：「臣有子无状，挠陛下法，陛下特原之，臣为幸大矣。而由臣逐知古，海内臣庶必以陛下为私臣矣，非所以裨元化也。」上久乃许之。翌日，以知古为工部尚书，罢知政事。《次柳氏旧闻》。</p></li>
<li><p><span id="唐轶十一-姚崇-14"></span>
紫微舍人倪若水赃至八百贯，因诸王内宴，姚元崇讽之曰：「倪舍人正直，百司嫉之，欲成事，何不为上言之？」诸王入，众共救之，遂释，一无所问。主书赵诲受蕃饷一刀子，或直六七百钱，元崇宣敕处死。后有降，崇乃批曰：「别敕处死者，决一百，配流。」大理决赵诲一百不死，夜遣给使缢杀之。《朝野佥载》（《通鉴考异》一二）。</p></li>
<li><p><span id="唐轶十一-姚崇-15"></span>
开元中，申王㧑奏：「辰府录事阎楚珪，望授辰府参军。」玄宗许之。姚崇奏曰：「臣昔年奏旨，王公驸马所有奏请，非降墨敕，不可商量。其楚珪官，请停。」诏从之。《大唐新语》四。</p></li>
<li><p><span id="唐轶十一-姚崇-16"></span>
上幸东都，至绣岭宫，当时炎酷，上以行宫狭隘，谓左右曰：「此有佛寺乎？吾将避暑于广厦。」或云：「六军填委于其中，不可速行。」上谓高力士曰：「姚崇多计，第往觇之。」力士回奏云：「姚崇方紾𫄨绤乘小驷按辔于木阴下。」上悦曰：「吾得之矣。」遽命小驷，而顿消暑溽，乃叹曰：「小事尚如此，触类而长之，天下固受其惠矣。」《明皇杂录》（《通鉴考异》一二）。又张本《说郛》三二引。《类说》一六有节文。《白孔六帖》三引作《开元记》。《五色线》上。</p></li>
<li><p><span id="唐轶十一-姚崇-17"></span>
姚崇为紫微令，旧例给舍直次，不让宰相。崇以年位俱高，不依其请。令史持直簿诣之，崇批其簿曰：「告直令史，遣去又来，必欲取人，有同司命。老人年事，终不拟当。」给舍见之欢笑，不复逼也。后遂停宰相直宿。《大唐新语》一三。又《广记》二五引。《文昌杂录》一一。</p></li>
<li><p><span id="唐轶十一-姚崇-18"></span>
姚梁公与崔监司在中书。梁公有子丧，在假旬日，政事委积，处置皆不得。言于玄宗，玄宗曰：「朕以天下事本付姚崇，以卿坐镇雅俗。」及梁公出，顷刻间决遣尽毕。时齐平阳为舍人，在旁见之。梁公自以为能，颇有得色，乃问平阳曰：「余之为相，比何等人？」齐未及对。梁公曰：「何如管、晏？」曰：「不可比管、晏。管、晏作法，虽不及后，犹及其身。相公前入相，所立法令施未竟，悉更之，以此不及。」梁公曰：「然则竟如何？」曰：「相公可谓救时之相也。」梁公投笔曰：「救时之相，岂易得乎？」时齐平阳善知今事，高仲舒善知古事。姚作相，凡质疑问难，皆此二人。因叹曰：「欲知古事，问高仲舒；欲知今事，问齐澣，即无败政矣！」《唐语林》三。《戎幕闲谈》（《类说》五二）。</p></li>
<li><p><span id="唐轶十一-姚崇-19"></span>
见源干曜<a href="#">4</a>。</p></li>
<li><p><span id="唐轶十一-姚崇-20"></span>
见张说<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%94%90%E8%BD%B6%E5%8D%81%E4%B8%80-%E5%BC%A0%E8%AF%B4-10">10</a>。</p></li>
<li><p><span id="唐轶十一-姚崇-21"></span>
姚元崇与张说同为宰辅，颇疑阻，屡以其相侵，张衔之颇切。姚既病，诫诸子曰：「张丞相与我不叶，衅隙甚深。然其人少怀奢侈，尤好服玩，吾身殁之后，以吾尝同寮，当来吊。汝其盛陈吾平生服玩宝带重器，罗列于帐前，若不顾，汝速计家事，举族无类矣；目此，吾属无所虞，便当录其玩用，致于张公，仍以神道碑为请。既获其文，登时便写进，仍先砻石以待之，便令镌刻。张丞相见事迟于我，数日之后当悔，若却征碑文，以刊削为辞，当引使视其镌刻，仍告以闻上讫。」姚既殁，张果至，目其玩服三四，姚氏诸孤，悉如教诫。不数日文成，叙述该详，时为极笔。其略曰：「八柱承天，高明之位列；四时成岁，亭毒之功存。」后数日，张果使使取文本，以为词未周密，欲重为删改。姚氏诸子仍引使者示其碑，乃告以奏御。使者复命。悔恨拊膺，曰：「死姚崇犹能算生张说，吾今知才之不及也远矣。」《明皇杂录》上。又《广记》一七○引。</p></li>
<li><p><span id="唐轶十一-姚崇-22"></span>
初，姚崇引〔宋〕璟为中丞，再引之入相。崇善应变，故能成天下之务；璟善守文，故能持天下之政。二人执性不同，同归于道，叶心翼赞，以致刑措焉。《大唐新语》一。《唐语林》一。</p></li>
<li><p><span id="唐轶十一-姚崇-23"></span>
姚元崇为宰相，忧国如家，爱民如子，未尝私于喜怒，惟以忠孝为意。四方之民，皆画元崇之真神事焉，求之有福。《开元天宝遗事》上。</p></li>
<li><p><span id="唐轶十一-姚崇-24"></span>
姚开府凡三为相，而必兼兵部，至于军镇道里与骑卒之数，皆暗能计之矣。《隋唐嘉话》下。《唐语林》二。</p></li>
<li><p><span id="唐轶十一-姚崇-25"></span>
见裴光庭<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%94%90%E8%BD%B6%E5%8D%81%E4%B8%80-%E8%A3%B4%E5%85%89%E5%BA%AD-1">1</a>。</p></li>
<li><p><span id="唐轶十一-姚崇-26"></span>
姚崇每与儿孙会集，曰：「外甥自非疏，但别姓耳。」遣与儿姪连名。《唐语林》一。</p></li>
<li><p><span id="唐轶十一-姚崇-27"></span>
见成敬奇<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D.html#%E5%94%90%E8%BD%B6%E4%B9%9D-%E6%88%90%E6%95%AC%E5%A5%87-1">1</a>。</p></li>
<li><p><span id="唐轶十一-姚崇-28"></span>
见魏光乘<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html#%E5%94%90%E8%BD%B6%E5%8D%81%E4%BA%8C-%E9%AD%8F%E5%85%89%E4%B9%98-1">1</a>。</p></li>
</ol>
</div>
<div id="宋-璟" class="section level2">
<h2>
<span class="header-section-number">62.2</span> 宋　璟<a class="anchor" aria-label="anchor" href="#%E5%AE%8B-%E7%92%9F"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十一-宋璟-1"></span>
刘禹锡上权舍人书曰：昔宋广平之沉下僚也，苏公味道时为绣衣直指使者，广平投以《梅花赋》，苏盛称之，自是方列于闻人之目。《唐诗纪事》一四。</p></li>
<li><p><span id="唐轶十一-宋璟-2"></span>
皮日休《桃花赋序》曰：余常慕宋广平之为相，贞姿劲质，刚态毅状，疑其铁肠石心，不能吐婉媚辞。然覩其文而有《梅花赋》，清便富艳，得南朝徐、庾之体。《唐诗纪事》一四。</p></li>
<li><p><span id="唐轶十一-宋璟-3"></span>
宋璟未第时，因于日中览镜，镜影忽成「相」字。璟因此自负，遂修相业，后如其志。《开元天宝遗事》上。</p></li>
<li><p><span id="唐轶十一-宋璟-4"></span>
见王晙<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%94%90%E8%BD%B6%E5%8D%81%E4%B8%80-%E7%8E%8B%E6%99%99-1">1</a>。</p></li>
<li><p><span id="唐轶十一-宋璟-5"></span>
张易之、昌宗方贵宠用事，潜相者言其当王，险薄者多附会之。长安末，右衞西街有牓云：「易之兄弟、长孙汲、裴安立等谋反。」宋璟时为御史中丞，奏请穷理其状。则天曰：「易之已有奏闻，不可加罪。」璟曰：「易之为飞书所逼，穷而自陈。且谋反大逆，法无容免，请勒就台勘当，以明国法。易之等久蒙驱使，分外承恩，臣言发祸从，即入鼎镬。然义激于心，虽死不恨。」则天不悦。内史杨再思遽宣敕命，令璟出，璟曰：「天颜咫尺，亲奉德音，不烦宰臣擅宣王命。」左拾遗李邕历阶而进曰：「宋璟所奏，事关社稷，望陛下可其所奏。」则天意若解，乃传命令易之就台推问。斯须，特敕原之，仍遣易之、昌宗就璟拜谢。拒而不见，令使者谓之曰：「公事当公言之，私见即法有私也。」璟谓左右：「恨不先打竖子脑破，而令混乱国经，吾负此恨。」时朝列呼易之、昌宗为五郎、六郎，璟独以官呼之。天官侍郎郑杲谓璟曰：「中丞奈何唤五郎为卿？」璟曰：「郑杲何庸之甚！若以官秩，正当卿号；若以亲故，当为张五郎、六郎矣。足下非张氏家僮，号五郎、六郎何也？」杲大惭而退。《大唐新语》二。《唐语林》三。《唐会要》六一。</p></li>
<li><p><span id="唐轶十一-宋璟-6"></span>
宋璟尝侍宴朝堂，张易之兄弟皆为列卿位，举筯待璟，久之方至。先执酒向西拜谢，饮不尽卮，遽称腹痛而归。《续世说》三。</p></li>
<li><p><span id="唐轶十一-宋璟-7"></span>
宋璟，则天朝以频论得失，内不能容，而惮其公正，乃敕璟往扬州推按。奏曰：「臣以不才，叨居宪府，按州县乃监察御史事耳，今非意差臣，不识其所由，请不奉制。」无何，复令按幽州都督屈突仲翔。璟复奏曰：「御史中丞，非军国大事不当出使。且仲翔所犯赃污耳，今高品有侍御史，卑品有监察御史，今敕臣，恐非陛下之意，当有危臣，请不奉制。」月余，优诏令副李峤使蜀。峤喜，召璟曰：「叨奉渥恩，与公同谢。」璟曰：「恩制示礼数，不以礼遣璟，璟不当行，谨不谢。」乃上言曰：「臣以宪司，位居独坐。今陇蜀无变，不测圣意令臣副峤，何也？恐乖朝庭故事，请不奉制。」易之等冀璟出使，当别以事诛之。既不果，伺璟家有婚礼，将剌杀之。有密以告者，璟乘事舍于他所，乃免。易之寻伏诛。《大唐新语》二。《唐语林》三。</p></li>
<li><p><span id="唐轶十一-宋璟-8"></span>
武三思得幸于中宗，京兆人韦月将等不堪愤激，上书告其事。中宗惑之，命斩月将。黄门侍郎宋璟执奏，请按而后刑。中宗愈怒，不及整衣履，岸巾出侧门，迎谓璟曰：「朕以为已斩矣，何以缓之？」命促斩，璟曰：「人言宫中私于三思，陛下竟不问而斩，臣恐有窃议。」固请按而后刑。中宗大怒，璟曰：「请先斩臣，不然，终不奉诏。」乃流月将于岭南，寻使人杀之。《大唐新语》二。《唐语林》三。《唐会要》六二。</p></li>
<li><p><span id="唐轶十一-宋璟-9"></span>
见唐睿宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%9D%BF%E5%AE%97-7">7</a>。</p></li>
<li><p><span id="唐轶十一-宋璟-10"></span>
宋璟为广府都督，玄宗思之，使内侍杨思勗驰马往追。璟拜恩就马，在路竟不与思勗交一言。思勗以将军贵幸殿庭，因诉于玄宗。上嗟叹良久，即拜刑部尚书。《封氏闻见记》九。《唐语林》三。</p></li>
<li><p><span id="唐轶十一-宋璟-11"></span>
见唐玄宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-14">14</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-20">20</a>。</p></li>
<li><p><span id="唐轶十一-宋璟-12"></span>
见唐玄宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-14">14</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-20">20</a>。</p></li>
<li><p><span id="唐轶十一-宋璟-13"></span>
见姚崇<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%94%90%E8%BD%B6%E5%8D%81%E4%B8%80-%E5%A7%9A%E5%B4%87-22">22</a>。</p></li>
<li><p><span id="唐轶十一-宋璟-14"></span>
玄宗令宋璟制诸王及公主邑号，续遣中使宣诏令，更作一佳号，璟奏曰：「七子均养，鸣鸠之德。至锡名号，不宜有殊。今奉此旨，恐母宠子异，非正家国之大训，王化之所宜，不敢奉诏。」玄宗从之。《大唐新语》三。</p></li>
<li><p><span id="唐轶十一-宋璟-15"></span>
见苏颋<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%94%90%E8%BD%B6%E5%8D%81%E4%B8%80-%E8%8B%8F%E9%A2%8B-16">16</a>。</p></li>
<li><p><span id="唐轶十一-宋璟-16"></span>
宋璟爱民恤物，朝野归美，时人咸谓璟为有脚阳春，言所至之处，如阳春煦物也。《开元天宝遗事》下。</p></li>
<li><p><span id="唐轶十一-宋璟-17"></span>
端午日，玄宗赐宰臣钟乳。宋璟既拜赐，而命医人炼之，医请将归家炼。子弟谏曰：「此乳珍异，他者不如，今付之归，恐招欺换。」璟诫之曰：「自隐尔心然，疑他心耶？仗信示诚，犹恐不至，矧有猜责，岂可得乎？」《大唐新语》七。《芝田录》（《类说》一一）。《唐语林》一。</p></li>
<li><p><span id="唐轶十一-宋璟-18"></span>
有荐山人范知濬文学，并献其所为文，宋璟判曰：「观其《良宰论》，颇涉佞谀。山人宜极言谠议，岂宜偷合苟容！」抑而不奏。《续世说》一二。</p></li>
<li><p><span id="唐轶十一-宋璟-19"></span>
开元初，突厥寇边。时天武军将子郝灵筌出使回，引回纥部落，斩突厥黠夷献首于阙下。自谓有不世之功。时宋璟为相，以天子少好武，恐徼功者生心，痛抑其赏。逾年，始受中郎将，灵筌遂呕血而死。《南部新书》己。</p></li>
<li><p><span id="唐轶十一-宋璟-20"></span>
宋璟与苏瓌子颋同时为相。按苏颋除紫薇侍郎平章事，时璟叹曰：「吾与苏家父子同时为丞相，至如宽厚博物，仆射亦有之，若正直贤明，则颋过其父。」推此为论，继代为相有如此，颋与其父同秉衡者，古无所闻。璟初共其父比肩，又与其子同列。如璟年德重，久居台位，又无其比。《卓异记》。</p></li>
<li><p><span id="唐轶十一-宋璟-21"></span>
见苏颋<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%94%90%E8%BD%B6%E5%8D%81%E4%B8%80-%E8%8B%8F%E9%A2%8B-8">8</a>。</p></li>
<li><p><span id="唐轶十一-宋璟-22"></span>
见裴光庭<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%94%90%E8%BD%B6%E5%8D%81%E4%B8%80-%E8%A3%B4%E5%85%89%E5%BA%AD-4">4</a>。</p></li>
<li><p><span id="唐轶十一-宋璟-23"></span>
开元中，宋璟疾负罪而妄诉不已者，付御史台治之。会天旱，有优人作魃戏于上前，问：「魃何为出？」对曰：「负冤者二百余人，相公悉以系狱，故魃不得不出。」未几，罢璟相。《记纂渊海》八九。</p></li>
<li><p><span id="唐轶十一-宋璟-24"></span>
宋开府璟虽耿介不群，亦深好声乐，尤善羯鼓。乐部行王询云：「南山起云，北山起雨」，即开府所为也。始承恩顾，与上论鼓事，曰：「不是青州石末，即是鲁山花甆。撚小碧上，掌下须有朋去声肯之声。」据此，乃是汉震第二鼓也。且用石末、花甆，固是腰鼓，掌下朋肯声，是以手拍，非羯鼓明矣。第二鼓者，左以杖，右以手指。又开府谓上曰：「头如青山峰，手如白雨点，此即羯鼓之能事也。山峰取不动，雨点取碎急。」上与开府兼擅两鼓，而羯鼓偏好，以其比汉震稍雅细焉。开府之家悉传之。东都留守郑叔则祖母，即开府之女。今尊贤里郑氏第有小楼，即宋夫人习鼓之所也。开府孙沇亦工之，并有音律之学。贞元中进《乐书》三卷，德宗览而嘉之。又知是开府之孙，遂召对赐坐，与论音乐，喜甚。数日，又召至宣徽，张乐使观焉，曰：「有舛误乖谬，悉可言之。」沇沈吟曰：「容臣与乐官商搉讲论，具状条奏。」上使宣徽使、教坊使就教坊，与乐官参议数日，然后进奏。二使奏：「乐工多言沇不解声律，不审节拍，兼有聩疾，不可议乐。」上颇异之，又召宣徽使对，沇曰：「臣年老多病，耳实失聪，若迨于声律，不致无业。」上又使作乐，曲罢，问其得失，承禀舒迟，众工多笑之。沇顾笑者，忽忿怒作色，奏曰：「曲虽妙，其间有不可者。」上惊问之，即指一琵琶云：「此人大逆戕忍，不日间兼即抵法，不宜在至尊前。」又指一笙云：「此人神魂已游墟墓，不可更留供奉。」上尤惊异，令主者潜伺察之。旋而琵琶者为同辈告讦，称六七年前，其父自缢，不得端由。即令按鞫，遂伏其罪。笙者乃忧恐不食，旬日而卒。上益加知遇，面赐章绶，累召对，每令沇察乐。乐工惴恐胁息，不敢正视。沇惧罹祸，辞病而退。《羯鼓录》。又《御览》五八三、五六八引，《广记》二〇五引。《唐语林》五。</p></li>
<li><p><span id="唐轶十一-宋璟-25"></span>
明教坊龙兴观西南隅，开府宋璟宅。南门之东，国子司业崔融宅。璟造宅悉东西相对，不为斜曲，以避恶名。融为则天哀策，用思精苦，下直，马过其门不觉，文就而卒。《两京记》（《御览》一八〇）。</p></li>
<li><p><span id="唐轶十一-宋璟-26"></span>
见唐玄宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-107">107</a>。</p></li>
</ol>
</div>
<div id="刘幽求" class="section level2">
<h2>
<span class="header-section-number">62.3</span> 刘幽求<a class="anchor" aria-label="anchor" href="#%E5%88%98%E5%B9%BD%E6%B1%82"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十一-刘幽求-1"></span>
见张沛<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81.html#%E5%94%90%E8%BD%B6%E5%8D%81-%E5%BC%A0%E6%B2%9B-1">1</a>。</p></li>
<li><p><span id="唐轶十一-刘幽求-2"></span>
「小子谋餐而已，　案：此上有脱文。此人岂享富贵者乎？」幽求闻之，拂衣而出。卢令遽下堦捉幽求衣，伸谢之，幽求竟去。卢回，谓诸郎官曰：「轻笑刘生，祸从此始。」卢令竟为宗、纪所排，左迁金州司马。六月，中宗晏驾。十五日酺酒间，裴漼卧于私第，幽求忽来诣漼，直入卧内，戴檝耳帽子，著白襕衫，底著短绯白衫，执漼手曰：「裴三！死生一决。」言讫而去。漼大惊，不测其故，谓其妻曰：「仆竟坐与　案：此下有脱文。非笑此子，恐祸在须臾。」明日时去清明九十九日。中宗小祥，百官率慰少帝。是日，月华门至辰巳后方开，传声曰：「斩决使刘相公出。」衣黄金甲，佩橐鞬，统万骑，兵士白刃耀日，自宗、纪及前时邪党轻笑者，咸受戮于朝。又唤兵部员外郎裴漼，漼股栗而前，幽求曰：「相识否？」漼答曰：「不识。」刘曰：「幽求与公俱以本官一例赴中书上任。」其夜凡制诰百余首，皆幽求作也。自为拜相白麻云：「前朝邑尉刘幽求忠贞贯日，义勇横秋，首建雄谋，果成大业，可中书舍人，参知机务。赐甲第一区，金银器皿十床，细婢十人，马百匹，锦彩千段，仍给铁券，特恕十死。」翌日，命金州司马卢齐卿京兆少尹知府事。载柳冲常侍所著《姓系》刘氏卷中。《唐语林》三。　案： 此条原出《常侍言旨》。</p></li>
<li><p><span id="唐轶十一-刘幽求-3"></span>
刘幽求自朝邑尉为中书舍人，三日内拜相。《独异志》下。</p></li>
<li><p><span id="唐轶十一-刘幽求-4"></span>
见王晙<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%94%90%E8%BD%B6%E5%8D%81%E4%B8%80-%E7%8E%8B%E6%99%99-2">2</a>。</p></li>
</ol>
</div>
<div id="崔日用" class="section level2">
<h2>
<span class="header-section-number">62.4</span> 崔日用<a class="anchor" aria-label="anchor" href="#%E5%B4%94%E6%97%A5%E7%94%A8"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十一-崔日用-1"></span>
崔日用为御史中丞，赐紫。是时佩鱼须有特恩，亦因内宴，中宗命群臣撰词，日用曰：「台中鼠子直须谙，信足跳梁上壁龛。倚翻灯脂污张五，还来啮带报韩三。莫浪语，直王相，大家必若赐金龟，卖却猫儿相报赏。」中宗亦以金鱼赐之。《本事诗·嘲戏》。又《诗话总龟》前集三九引。《唐诗纪事》一〇。</p></li>
<li><p><span id="唐轶十一-崔日用-2"></span>
平王诛逆韦，崔日用将兵杜曲，诛诸韦略尽，绷子中婴孩亦揘杀之。诸杜滥及者非一。浮休子曰：此逆韦之罪，疏族何辜！亦如冉闵杀胡，高鼻者横死；董卓诛阉人，无鬓者枉戮。死生命也。《朝野佥载》一。</p></li>
<li><p><span id="唐轶十一-崔日用-3"></span>
上宴日，日用起舞，自歌云：「东馆总是鹓鸾，南台自多杞梓。日用读书万卷，何忍不蒙学士？墨制帘下出来，微臣眼看喜死。」其日以日用兼修文馆学士，制曰：「日用书穷万卷，学富三冬。」日用舞蹈拜谢。日用，滑州人。中宗时，武三思、宗楚客权宠交扇，日用多所结纳。才辩绝人，能乘机反复取富贵。韦氏平，遂为相。尝谓人曰：「吾平生所事，皆适时制变，不专始谋。然每一反思，若芒剌在背云。」明皇时，日用犹被宠眷，帝赋诗宴游，多预酬唱。《送张说巡边应制》云：「吉日四黄马，宣王六月兵。拟清鸡鹿塞，先指朔方城。」日用有才辩，惟是奸佞耳。中宗时，《七日应制》云：「曲江苔色冰前液，上苑梅香雪里娇。」亦佳语也。《唐诗纪事》一〇。</p></li>
<li><p><span id="唐轶十一-崔日用-4"></span>
开元中，崔日用为汝州刺史。宅旧凶，世无居者，日用既至，修理洒扫，处之不疑。其夕，日用堂中明烛独坐。半夜后，有乌衣数十人自门入，至坐堦下，或有跛者眇者。日用问：「君辈悉为何鬼，来此恐人。」其跛者自陈云：「某等罪业，悉为猪身，为所放散在诸寺，号长生猪。然素不乐此生受诸秽恶，求死不得，恒欲于人申说，人见悉皆恐惧。今属相公为郡，相投转此身耳。」日用谓之曰：「审若是，殊不为难。」俱拜谢而去。翌日，寮佐来见日用，莫不惊其无恙也。衙毕，使奴取诸寺长生猪。既至，或跛或眇，不殊前见也。叹异久之，令司法为作名，乃杀而卖其肉，为造经像，收骨塟之。他日又来谢恩，皆作少年状，云：「不遇相公，犹十年处于秽恶。无以上报，今有宝剑一双，各值千金，可以除辟不祥，消弥凶厉也。」置剑床前，再拜而去。日用问：「我当何官？」答云：「两日内为太原尹。」更问得宰相否，默而不对。《广异记》（《广记》四三九）。</p></li>
</ol>
</div>
<div id="崔日知" class="section level2">
<h2>
<span class="header-section-number">62.5</span> 崔日知<a class="anchor" aria-label="anchor" href="#%E5%B4%94%E6%97%A5%E7%9F%A5"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十一-崔日知-1"></span>
唐京兆尹崔日知处分长安、万年及诸县左降流移人，不许暂停，有违晷刻，所由决杖。无何，日知贬歙县丞，被县家催，求与妻子别不得。《朝野佥载》（《广记》一二一）。</p></li>
<li><p><span id="唐轶十一-崔日知-2"></span>
崔潞府日知，历职中外，恨不居八座。及为太常，于都寺厅事后起一楼，正与尚书省相望，人谓之崔公望省楼。《隋唐嘉话》下。又《广记》一八七引作《国史异纂》。</p></li>
</ol>
</div>
<div id="陆象先" class="section level2">
<h2>
<span class="header-section-number">62.6</span> 陆象先<a class="anchor" aria-label="anchor" href="#%E9%99%86%E8%B1%A1%E5%85%88"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十一-陆象先-1"></span>
陆象先为益州长史，奏嘉邛路远，请凿岷山之南，以从捷近。发卒从役，居人不堪，多道亡瘉死，行旅无利。左拾遗张宣明监姚嶲诸军事，兼招慰使，仍亲验其路，审其难险，移牒益州曰：「此路高山临云，深谷无景，至有斗绝巨险，殆不通人踪。经之者必搏壁傍崖，胁息而度。虽竟日登顿，二十许里，木人犹堪泪下，铁马亦可蹄穿。」象先览之兢惕，邈罢役，仍旧路以闻。蜀人赖焉。《大唐新语》九。</p></li>
<li><p><span id="唐轶十一-陆象先-2"></span>
陆象先为蒲州刺史，有小吏犯罪，但慰勉而遣之。录事曰：「此例皆合于杖。」象先曰：「人情相去不远，此岂不解吾意？若论必须行杖，当自汝始。」录事惭惧而退。常谓人曰：「天下本自无事，只是愚人扰之，始为烦耳。但静其源，何忧不简。」前后历典数州，其政如一，人吏咸思之。《大唐新语》七。</p></li>
<li><p><span id="唐轶十一-陆象先-3"></span>
陆兖公为同州刺史，有家僮遇参军不下马，参军怒，欲贾其事，鞭背见血。入白兖公曰：「卑吏犯某，请去官。」公从容谓曰：「奴见官人不下马，打也得，不打也得；官人打了，去也得，不去也得。」参军不测而退。《国史补》上。又《广记》一七七引。《唐语林》三。</p></li>
<li><p><span id="唐轶十一-陆象先-4"></span>
冯翊之东窟谷，有隐士赵存者，元和十四年，寿逾九十，服精术之药，体甚轻健。自云父讳君乘，亦享遐寿。尝事兖公陆象先，言兖公之量固非凡可以测度。兖公崇信内典，弟景融窃非曰：「家兄溺此教，何利乎？」象先曰：「若果无冥道津梁，百岁之后，吾固当与汝等；万一有罪福，吾则分数胜汝。」及为冯翊太守，参军等多名族子弟，以象先性仁厚，于是与府寮共约戏赌。一人曰：「我能旋笏于厅前，硬努眼眶，衡揖使君，唱喏而出，可乎？」众皆曰：「诚如是，甘输酒食一席。」其人便为之。象先视之如不见。又一参军曰：「尔所为全易。吾能于使君厅前，墨涂其面，着碧衫子，作神舞一曲，慢趋而出。」群寮皆曰：「不可。诚敢如此，吾辈当歛俸钱五千，为所输之费。」其二参军便为之。象先亦如不见。皆赛所赌，以为戏笑。其第三参军又曰：「尔之所为绝易。吾能于使君厅前，作女人梳妆，学新嫁女拜舅姑四拜，则如之何？」众曰：「如此不可。仁者一怒，必遭叱辱，倘敢为之，吾辈愿出俸钱十千，充所输之费。」其第三参军遂施粉黛，高髻笄钗，女人衣，疾入，深拜四拜。象先又不以为怪。景融大怒曰：「家兄为三辅刺史，今乃成天下笑具！」象先徐语景融曰：「是渠参军儿等笑具，我岂为笑哉？」初，房琯尝尉冯翊，象先下孔目官党芬，于广衢相遇，避马迟，琯拽芬下，决脊数十下。芬诉之，象先曰：「汝何处人？」芬曰：「冯翊人。」又问：「房琯何处官人？」芬曰：「冯翊尉。」象先曰：「冯翊尉决冯翊百姓，告我何也？」琯又入见，诉其事，请去官。象先曰：「如党芬所犯，打亦得，不打亦得；官人打了，去亦得，不去亦得。」后数年，琯为弘农湖城令，移摄闵乡。值象先自江东征入，次闵乡，日中遇琯，留迨至昏黑，琯不敢言。忽谓琯曰：「携衾裯来，可以宵话。」琯从之，竟不交一言。到阙日，荐琯为监察御史。景融又曰：「比年房琯在冯翊，兄全不知之。今别四五年，因途次会，不交一词。到阙荐为监察御史，何哉？」公曰：「汝不自解。房琯为人，百事不欠，只欠不言。今则不言矣，是以为用之。」班行间大伏其量矣。《干子》（《广记》四九六）。</p></li>
<li><p><span id="唐轶十一-陆象先-5"></span>
陆象僊家号象为钝公子……以避讳故也。《清异录》上。</p></li>
</ol>
</div>
<div id="张-说-1" class="section level2">
<h2>
<span class="header-section-number">62.7</span> 张　说<a class="anchor" aria-label="anchor" href="#%E5%BC%A0-%E8%AF%B4-1"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十一-张说-1"></span>
张说母梦有一玉燕自东南飞来，投入怀中而有孕，生说。果为宰相，其至贵之祥也。《开元天宝遗事》上。</p></li>
<li><p><span id="唐轶十一-张说-2"></span>
燕公说之少也，元怀景知其必贵，嫁女与之。后张至宰相，其男女数人婚姻荣盛，男尚公主，女为三品夫人。《定命录》（《广记》一七〇）。</p></li>
<li><p><span id="唐轶十一-张说-3"></span>
则天初革命，大搜遗逸，四方之士应制者向万人。则天御雒阳城南门，亲自临试。张说对策为天下第一。则天以近古以来未有甲科，乃屈为第二等。其警句曰：「昔三监翫常，有司既纠之以猛；今四罪咸服，陛下宜计之以宽。」拜太子校书。仍令写策本于尚书省，颁示朝集及蕃客等，以光大国得贤之美。《大唐新语》八。</p></li>
<li><p><span id="唐轶十一-张说-4"></span>
魏元忠以摧辱二张，反为所搆，云结少年欲奉太子。则天大怒，下狱勘之，易之引张说为证，召大臣，令元忠与易之、说等定是非。说佯气逼不应。元忠惧，谓说曰：「张说与易之共罗织魏元忠耶？」说叱曰：「魏元忠为宰相，而有委巷小儿罗织之言，岂大臣所谓？」则天又令说言元忠不轨状，说曰：「臣不闻也。」易之遽曰：「张说与元忠同逆。」则天问其故，易之曰：「说往时谓元忠居伊、周之地。臣以伊尹放太甲，周公摄成王之位，此其状也。」说奏曰：「易之、昌宗大无知！所言伊周，徒闻其语耳，讵知伊、周为臣之本末。元忠初加拜命，授紫绶，臣以郎官拜贺。元忠曰：『无尺寸之功而居重任，不胜畏惧。』臣曰：『公当伊、周之任，何愧三品。』然伊、周历代书为忠臣，陛下不遣臣学伊、周，使臣将何所学？」说又曰：「易之以臣宗室，故托为党。然附易之有台辅之望，附元忠有族灭之势。臣不敢面欺，亦惧元忠冤魂耳。」遂焚香为誓。元忠免死，流放岭南。《大唐新语》二。《唐语林》三。</p></li>
<li><p><span id="唐轶十一-张说-5"></span>
长安三年，张易之、昌宗欲作乱，将图皇太子，遂谮御史大夫、知政事魏元忠。昌宗奏言：「可用凤阁舍人张说为证。」说初不许，遂赂以高官，说被逼迫，乃伪许之。昌宗乃奏：「元忠与太平公主所宠司礼丞高戬交通密谋，，构造飞语曰：『主上老矣，吾属当挟皇太子，可谓耐久。』」时则天春秋高，恶闻其语。凤阁侍郎宋璟恐说阿意，乃谓曰：「大丈夫当守死善道。」殿中侍御史张廷珪又谓曰：「朝闻道，夕死可矣。」起居郎刘知几又谓曰：「无污青史，为子孙累。」明日，上引皇太子、相王及宰相等于殿廷，遣昌宗与元忠、高戬对于上前。上谓曰：「具述其事。」说对曰：「臣今日对百寮，请以实录。」因厉声言：「魏元忠实不反，总是昌宗令臣诬枉耳。」是日，百寮震惧。上闻说此对，谓宰相曰：「张说倾巧，翻覆小人，且总收禁，待更勘问。」异日，又召，依前对问。昌宗乃屡诱掖逼促之，说视昌宗言曰：「乞陛下看取，天子前尚逼臣如此。况元忠实无反语，奈何欲令臣空虚加诬其罪！今大事去矣，伏愿记之。易之、昌宗必乱社稷。」天后默然，令所司且收禁。掌谏议大夫、知政事朱敬则密表奏曰：「魏元忠素称忠正，张说又所坐无名，俱令抵罪，恐失天下之望，愿加详察。」乃贬元忠为高要尉，说流钦州。时人议曰：昌宗等包藏祸心，遂与说计议，欲拟谋害大臣。宋璟等知说巧诈，恐损良善，遂与之言，令其内省。向使说元来不许昌宗虚证元忠，必无今日之事，乃是自招其咎。赖识通变，转祸为福，不然，皇嗣殆将危矣。后数年，说拜黄门侍郎，同中书门下平章事，因至史馆，读则天实录，见论证对元忠事，乃谓著作佐郎兼修国史吴兢曰：「刘五修实录，刘五即子玄也。论魏齐公事，殊不相饶假，与说毒手。」当时说验知是吴兢书之，所以假托刘子玄。兢从容对曰：「是兢书之，非刘公修述，草本犹在。其人已亡，不可诬枉于幽魂，令相公有怪耳。」同修史官苏、宋等见兢此对，深惊异之，乃叹曰：「昔董狐古之良史，即今是焉。」说自后频祈请删削数字，兢曰：「若取人情，何名为直笔。」《唐会要》六四。</p></li>
<li><p><span id="唐轶十一-张说-6"></span>
见崔湜<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81.html#%E5%94%90%E8%BD%B6%E5%8D%81-%E5%B4%94%E6%B9%9C-1">1</a>。</p></li>
<li><p><span id="唐轶十一-张说-7"></span>
见唐睿宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%9D%BF%E5%AE%97-7">7</a>。</p></li>
<li><p><span id="唐轶十一-张说-8"></span>
见唐玄宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-10">10</a>。</p></li>
<li><p><span id="唐轶十一-张说-9"></span>
开元初，玄宗诏太子宾客元行冲修魏征撰次《礼记疏》，拟行之于国学。及成，奏上之。中书令张说奏曰：「今上《礼记》，是戴圣所编。历代传习，已向千载，著为经教，不可刊削。至魏，孙炎始改旧本，以类相比，有同钞书，先儒所非，竟不行用。贞观中，魏征因炎旧书，更加厘正，兼为之注。先朝虽加赐赉，其书亦竟不行。今行冲勒成一家，然与先儒义乖，章句隔绝。若欲行用，窃恐未可。」诏从之，留其书于内府，竟不颁下。时议以为说之通识过于魏征。《大唐新语》七。</p></li>
<li><p><span id="唐轶十一-张说-10"></span>
姚崇为相，忽一日对于便殿，举左足不甚轻利。上曰：「卿有足疾耶？」崇曰：「臣有腹心之疾，非足疾也。」因前奏张说罪状数百言，上怒曰：「卿归中书，宜宣与御史中丞共按其事。」而说未之知，会朱衣吏报午后三刻，说乘马先归。崇急呼御史中丞李林甫以前诏付之。林甫语崇曰：「说多智谋，是必困之，宜以剧地。」崇搆曰：「丞相得罪，未宜太偪。」林甫曰：「公必不忍耶！说当无害。」林甫正将诏付于御史，中路以马坠告假。说之未遭崇搆也，前旬月有教授书生私通于侍婢最宠者，会擒得奸状以闻于说，说怒甚，将穷狱于京兆尹。书生励声曰：「覩色不能禁，亦人之常情也。公贵为相，岂无缓急有用人乎？靳于一婢女耶！」说奇其言而释之，以侍儿与归。书生一跳迹去，旬月余无所闻知。忽一日直访于说，忧色满面，且言：「某感公之恩，思有谢者久之。今方闻公为姚相国所搆，外狱将具，公不知之，危将至矣。某愿得公平生所宝者，用计于九公主，必能立释之。」说因自历指状所宝之物，书生告云：「未足解公之难。」又凝思久之，忽曰：「近有鸡林郡夜明帘为寄信者。」书生曰：「吾事济矣。」因请手札数行，恳以情言，遂急趍出，逮夜始及九公主邸第，书生具以说旨言之，兼用帘为贽。且请公主曰：「上独不念在东宫时思必始终恩加张丞相乎？而今反用快不利张丞相之心耶？」明旦公主入谒，具为奏之。上感动，急命高力士就御史台宣前所按事并宜罢之。书生亦不再见张丞相矣。《松窗杂录》。又《广记》四九四引。《珊瑚钩诗话》三。</p></li>
<li><p><span id="唐轶十一-张说-11"></span>
张说之谪岳州也，常郁不乐。时宰以说机辨才略，互相排摈。苏颋方当大用，而张说与瓌相善，张因为《五君咏》，致书，封其诗以遗颋，戒其使曰：「候忌日近暮送之。」使者既至，因忌日赍书至颋门下。会积阴累旬，近暮，吊客至，多说先公寮旧。颋因览诗，呜咽流涕，悲不自胜。翌日，乃上封事，陈说忠贞謇谔，尝勤劳王室，亦人望所属，不宜沦滞于遐方。上乃降玺书劳问，俄而迁荆州长史。陆象先、韦嗣立、张廷珪、贾曾，皆以谴逐岁久，因加甄收。颋常以说父之执友，事之甚谨，而说重其才器，深加敬慕焉。《明皇杂录》下。又《广记》二三五引。《唐诗纪事》一四。</p></li>
<li><p><span id="唐轶十一-张说-12"></span>
见姚崇<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%94%90%E8%BD%B6%E5%8D%81%E4%B8%80-%E5%A7%9A%E5%B4%87-21">21</a>。</p></li>
<li><p><span id="唐轶十一-张说-13"></span>
燕国公张说，幸佞人也。前为并州刺史，谄事特进王毛仲，饷致金宝不可胜数。后毛仲巡边，会说于天雄军大设，酒酣，恩敕忽降，授兵部尚书、同中书门下三品。说谢讫，便把毛仲手起舞，嗅其𫖇鼻。《朝野佥载》五。</p></li>
<li><p><span id="唐轶十一-张说-14"></span>
玄宗朝，张说为丽正殿学士，常献诗曰：「东壁图书府，西垣翰墨林。讽诗关国体，讲《易》见天心。」玄宗深佳赏之，优诏答曰：「得所进诗，甚为佳妙。风雅之道，斯焉可观。并据才能，略为赞述，具如别纸，宜各领之。」玄宗自于彩笺上八分书说赞曰：「德重和鼎，功逾济川。词林秀发，翰苑光鲜。」其徐坚已下，并有赞述，文多不尽载。《大唐新语》八。</p></li>
<li><p><span id="唐轶十一-张说-15"></span>
开元中，陆坚为中书舍人，以丽正学士或非其人，而所司供拟过为丰赡，谓朝列曰：「此亦何益国家，空致如此费损。」将议罢之。张说闻之，谓诸宰相曰：「说闻自古帝王，功成则有奢纵之失，或兴造池台，或躭玩声色。圣上崇儒重德，亲自讲论，刊梭图书，详延学者。今之丽正，即是圣主礼乐之司，永代规模不易之道。所费者细，所益者大。陆子之言，为未达也。」玄宗后闻其言，坚之恩眄，从此而减。《大唐新语》一。《续世说》一。《唐诗纪事》一四。　案：陆坚，《续世说》从《旧唐书·张说传》误作「徐坚」。</p></li>
<li><p><span id="唐轶十一-张说-16"></span>
张说拜集贤学士，于院厅䜩会，举酒，说推让不肯先饮，谓诸学士曰：「学士之礼，以道义相高，不以官班为前后。说闻高宗朝修史学士有十八九人，时长孙太尉以元舅之尊，不肯先饮，其守九品官者亦不许在后，乃取十九杯一时举饮。长安中，说修《三教珠英》，当时学士亦高卑悬隔，至于行立前后，不以品秩为限也。」遂命数杯一时同饮，时议深赏之。《大唐新语》七。</p></li>
<li><p><span id="唐轶十一-张说-17"></span>
见张九龄<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%94%90%E8%BD%B6%E5%8D%81%E4%B8%80-%E5%BC%A0%E4%B9%9D%E9%BE%84-4">4</a>。</p></li>
<li><p><span id="唐轶十一-张说-18"></span>
明皇封禅泰山，张说为封禅使。说女婿郑镒，本九品官，旧例封禅后，自三公以下皆迁转一级，惟郑镒因说骤迁五品，兼赐绯服。因大脯次，玄宗见镒官位腾跃，怪而问之，镒无词以对。黄幡绰曰：「此乃泰山之力也。」《酉阳杂俎》前集一二。</p></li>
<li><p><span id="唐轶十一-张说-19"></span>
见唐玄宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-37">37</a>。</p></li>
<li><p><span id="唐轶十一-张说-20"></span>
玄宗东封回，右丞相张说奏曰：「吐蕃丑逆，诚负万诛，然国家久事征讨，实亦劳心。今甘、凉、河、鄯征发不息，已数十年于兹矣，虽有尅捷，亦有败军，此诚安危之时也。闻其悔过请和，惟陛下许其稽颡，以息边境，则苍生幸甚。」玄宗曰：「待与王君筹之。」说出，谓源乾曜曰：「君勇而无谋，好兵以求相。两国和好，何以为功？彼若入朝，则吾计不行矣。」竟如其言。说惧君黩兵，终致倾覆。时隽州获鬭羊，因上鬭羊表以讽焉。玄宗不纳。至十五年九月，吐蕃果犯瓜州，杀刺史田元献，并害君，大杀掠男女，取军赀仓粮而去。君驰赴肃州以袭之，还至甘州巩笔驿，为吐蕃所击，师徒大败，君死之，咸如说言。《大唐新语》七。</p></li>
<li><p><span id="唐轶十一-张说-21"></span>
中书舍人张均知考，父左相张说知京官考，特注曰：「父教子忠，古之善训。祁奚举子，义不务私。至如润色王言，章施帝载，道参坟典，例绝常功。恭闻前烈，尤难其任。岂以嫌疑，敢挠纲纪。考上下。」《玄宗实录》（《广记》一八六）。《唐会要》八一。《南部新书》戊。</p></li>
<li><p><span id="唐轶十一-张说-22"></span>
见王湾<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html#%E5%94%90%E8%BD%B6%E5%8D%81%E4%BA%8C-%E7%8E%8B%E6%B9%BE-1">1</a>。</p></li>
<li><p><span id="唐轶十一-张说-23"></span>
张说既致仕，在家修养，乃乘闲往景山之阳，于先茔建立碑表。玄宗仍赐御书碑额以宠之。其文曰：「呜呼！积善之墓。」与宣父延陵季子墓志同体也。朝野以为荣。及说薨，玄宗亲制神道碑，其略曰：「长安中，公为凤阁舍人，属麟台监张易之诬搆大臣，作为飞语。御史大夫魏元忠即其丑正，必以中伤。天后致投杼之疑，中宗忧掘蛊之变。是时敕公为证，啗以右职。一言刺回，四国交乱。公重为义，死且不辞，庭辩无辜，中旨有忤，左右为之惕息，而公以之抗词。反元忠之茔魂，出太子于坑陷。人谓此举义重于生。由是长流钦州，守正故也。」文多不尽载。《大唐新语》一一。</p></li>
<li><p><span id="唐轶十一-张说-24"></span>
张说独排太平之党，请太子监国，平定祸乱，迄为宗臣，前后三秉大政，掌文学之任，凡三十年。为文思精，老而益壮，尤工大手笔，善用所长，引文儒之士以佐王化。得僧一行赞明阴阳律历，以敬授人时，封太山，祠睢上，举阙礼，谒五陵，开集贤，置学士，功业恢博，无以加矣。尚然诺于君臣、朋友之际，大义甚笃。及薨，玄宗为之罢元会。《大唐新语》一。</p></li>
<li><p><span id="唐轶十一-张说-25"></span>
张燕公说，有宰辅之才，而多诡诈，复贪财贿。时人亦多之，亦污之。每中书议事，及众僚巡厅，或有所忤，立便叱骂，为众所嫌。故朝彦相谓曰：「张公之言，毒于极刑。」言好面辱人也。《开元天宝遗事》下。</p></li>
<li><p><span id="唐轶十一-张说-26"></span>
玄宗朝宰相卢怀慎无疾暴终，夫人崔氏止儿女，不令号哭，曰：「公命未尽，我得知之。」语曰：「公清俭而廉洁，蹇进而谦退，四方赂遗，毫发不留。与张燕公同时为相，张纳货山积，其人尚在。奢俭之报，岂虚也哉？」及宵分，公复生。左右以夫人之言启陈，公曰：「理固不同。冥司有三十炉，日夕鼓槖，为说铸横财，我无一焉，恶可匹哉？」言讫复绝。《独异志》上。又《广记》一六五引。</p></li>
<li><p><span id="唐轶十一-张说-27"></span>
张说于元宵召诸姬共宴，苦于无月，夫人以鸡林夜明帘悬之，炳于白日。夜半月出，惟说宅无光，帘夺之也。《采兰杂志》（《瑯嬛记》中）。</p></li>
<li><p><span id="唐轶十一-张说-28"></span>
张燕公有石绿镜台，得自明川道士。玄宗闻其有异，取以精炭十车烧之，不变，乃已。《类聚记》（《云仙杂记》六）。</p></li>
<li><p><span id="唐轶十一-张说-29"></span>
张燕公好求山东婚姻，当时皆恶之。及后与张氏为亲者，乃为甲门。《国史补》上。又《广记》一八四引。</p></li>
<li><p><span id="唐轶十一-张说-30"></span>
张文贞公第某女嫁卢氏，尝为舅卢公求官，候公朝下而问焉，公不语，但指搘床龟而示之。女拜而归室，告其夫曰：「舅得詹事矣。」《大唐传载》。又《广记》二七一引。《南部新书》丁。《唐语林》三。</p></li>
<li><p><span id="唐轶十一-张说-31"></span>
见苏颋<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%94%90%E8%BD%B6%E5%8D%81%E4%B8%80-%E8%8B%8F%E9%A2%8B-19">19</a>。</p></li>
<li><p><span id="唐轶十一-张说-32"></span>
见李泌<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html#%E5%94%90%E8%BD%B6%E5%8D%81%E4%BA%94-%E6%9D%8E%E6%B3%8C-1">1</a>。</p></li>
<li><p><span id="唐轶十一-张说-33"></span>
玄宗令张燕公撰华岳碑，首四句或云一行禅师所作。或云碑之文凿破，乱取之曰：「巉巉太华，柱天直上。青崖白谷，仰见仙掌。」《国史补》上。</p></li>
<li><p><span id="唐轶十一-张说-34"></span>
见唐玄宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-175">175</a>。</p></li>
<li><p><span id="唐轶十一-张说-35"></span>
张说携丽正文章谒友生，时正行宫中媚香，号化楼台，友生焚以待说，说出文置香上，曰：「吾文享是香无忝。」《征文玉井》（《云仙杂记》三）。</p></li>
<li><p><span id="唐轶十一-张说-36"></span>
蜀小将韦少卿，韦表微堂兄也。少不喜书，嗜好劄青。其季父尝令解衣视之，胸上刺一树，树杪集鸟数十。其下悬镜，镜鼻系索，有人止于侧牵之。叔不解问焉，少卿笑曰：「叔不曾读张燕公诗否？『挽镜寒鸦集』耳。」《酉阳杂俎》前集八。又《广记》二六四引。</p></li>
<li><p><span id="唐轶十一-张说-37"></span>
开元中，张说为宰相。有人惠说一珠，绀色有光，名曰记事珠。或有阙忘之事，则以手持弄此珠，便觉心神开悟，事无巨细，涣然明晓，一无所忘。说秘而至宝也。《开元天宝遗事》上。</p></li>
<li><p><span id="唐轶十一-张说-38"></span>
见唐玄宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-151">151</a>。</p></li>
<li><p><span id="唐轶十一-张说-39"></span>
张说、徐坚同为集贤学士十余年，好尚颇同，情契相得。时诸学士凋落者众，唯说、坚二人存焉。说手疏诸人名，与坚同观之。坚谓说曰：「诸公昔年皆擅一时之美，敢问孰为先后？」说曰：「李峤、崔融、薛稷、宋之问，皆如良金美玉，无施不可。富嘉謩之文，如孤峰绝岸，壁立万仞，丛云郁兴，震雷俱发，诚可畏乎！若施于廊庙，则为骇矣。阎朝隐之文，则如丽色靓妆，衣之绮绣，燕歌赵舞，观者忘忧。然类之《风》《雅》，则为俳矣。」坚又曰：「今之后进，文词孰贤？」说曰：「韩休之文，有如太羮玄酒，虽雅有典则，而薄于滋味。许景先之文，有如丰肌腻体，虽秾华可爱，而乏风骨。张九龄之文，有如轻缣素练，虽济时适用，而窘于边幅。王翰之文，有如琼林玉斝，虽烂然可珍，而多有玷缺。若能箴其所阙，济其所长，亦一时之秀也。」《大唐新语》八。又《广记》一九八引。《续世说》四。</p></li>
<li><p><span id="唐轶十一-张说-40"></span>
巾子制，顶皆方平；仗内即头小而圆锐，谓之「内样」。开元中，燕公张说当朝文伯，冠服以儒者自处。玄宗嫌其异己，赐内样巾子，长脚罗幞头。燕公服之入谢，玄宗大悦。因此令内外官僚百姓并依此服。自后巾子虽时有高下，幞头罗有厚薄，大体不变焉。《封氏闻见记》五。《唐语林》四。</p></li>
<li><p><span id="唐轶十一-张说-41"></span>
三拜中书：燕国张说。按中书故事本云：说三拜此命，终始无玷，自古未有。《卓异记》。</p></li>
<li><p><span id="唐轶十一-张说-42"></span>
三代自中书舍人拜侍郎：燕公张说自中书舍人拜工部侍郎、子均自中书舍人拜礼部侍郎、孙蒙自中书舍人拜礼部侍郎。按张公三代自中书舍人拜侍郎，奕世无比，时号为佳美者耳。《卓异记》。</p></li>
<li><p><span id="唐轶十一-张说-43"></span>
见泓师<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html#%E5%94%90%E8%BD%B6%E5%8D%81%E4%BA%8C-%E6%B3%93%E5%B8%88-3">3</a>、唐肃宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E8%82%83%E5%AE%97-18">18</a>。</p></li>
</ol>
</div>
<div id="卢怀慎" class="section level2">
<h2>
<span class="header-section-number">62.8</span> 卢怀慎<a class="anchor" aria-label="anchor" href="#%E5%8D%A2%E6%80%80%E6%85%8E"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十一-卢怀慎-1"></span>
姚崇尝谒告十余日，政事委积，卢怀慎不能决，皇恐入谢于上，上曰：「朕以天下事委姚崇，以卿坐镇雅俗耳。」《古今事文类聚》别集二二。</p></li>
<li><p><span id="唐轶十一-卢怀慎-2"></span>
唐卢怀慎，清慎贞素，不营资产，器用屋室，皆极俭陋。既贵，妻孥尚不免饥寒，而于故人亲戚散施甚厚。为黄门侍郎，在东都掌选事，奉身之具，才一布囊耳。后为黄门监兼吏部尚书，卧病既久，宋璟、卢从愿常相与访焉。怀慎卧于弊箦单席，门无帘箔，每风雨至，则以席蔽焉。常器重璟及从愿，见之甚喜，留连永日，命设食，有蒸豆两瓯、菜数茎而已，此外翛然无办。因持二人手谓曰：「二公当出入为藩辅，圣上求理甚切，然享国岁久，近者稍倦于勤，当有小人乘此而进，君其志之。」不数日而终。疾既笃，因手疏荐宋璟、卢从愿、李杰、李朝隐。上览其表，益加悼惜。既殁，家无留储，唯苍头自鬻以给丧事。上因校猎于城南，望墟落间，环堵卑陋，其家若有所营，因驰使问焉。还白怀慎大祥，方设斋会。上因为罢猎，悯其贫匮，即以缣帛赠之。《明皇杂录》（《广记》一六五）。　案：《避暑录话》上有考辨之言。</p></li>
<li><p><span id="唐轶十一-卢怀慎-3"></span>
夏侯钺谒卢怀慎，坐终日，得竹粉汤一盏。《洛都要纪》（《云仙杂记》六）。</p></li>
<li><p><span id="唐轶十一-卢怀慎-4"></span>
见张说<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%94%90%E8%BD%B6%E5%8D%81%E4%B8%80-%E5%BC%A0%E8%AF%B4-26">26</a>。</p></li>
<li><p><span id="唐轶十一-卢怀慎-5"></span>
见杨炎<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html#%E5%94%90%E8%BD%B6%E5%8D%81%E4%B8%83-%E6%9D%A8%E7%82%8E-2">2</a>。</p></li>
<li><p><span id="唐轶十一-卢怀慎-6"></span>
见魏光乘<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html#%E5%94%90%E8%BD%B6%E5%8D%81%E4%BA%8C-%E9%AD%8F%E5%85%89%E4%B9%98-1">1</a>。</p></li>
<li><p><span id="唐轶十一-卢怀慎-7"></span>
卢怀慎，其先范阳人，祖父悊为灵昌令，因家焉。怀慎少清俭廉约，不营家业。累居右职。及秉钧衡，器用服饰无金玉文绣之丽，所得俸禄，皆随时分散，而家无余蓄，妻子不免匮乏。及薨，赠荆州大都督，谥曰文成。玄宗幸东都，下诏曰：「故检校黄门监卢怀慎，衣冠重器，廊庙周材，訏谟当三杰之一，学行总四科之二。等平津之辅汉，同季文之相鲁。节邻于古，俭实可师。虽清白莹然，籯金非宝；然妻孥贫窭，儋石屡空。言念平昔，弥深轸悼。宜恤凌统之孤，用旌晏婴之德。宜赐物一百段，米粟二百石。」明年，车驾还京师，望见怀慎别业，方营大祥斋，悯其贫乏，即赐绢五百疋。制苏颋为之碑，仍御书焉。子奂历任以清白闻，为陕郡太守。开元二十四年，玄宗还京师，次陕城顿，赏其政能，题赞于其厅事曰：「专城之重，分陕之雄。人多惠爱，性实谦冲。亦既利物，存乎匪躬。为国之宝，不坠家风。」天宝初，为晋陵太守。岭南利兼山海，前后牧守赃污者多，乃以奂为岭南太守，贪吏歛迹，人庶爱之。《大唐新语》三。</p></li>
</ol>
</div>
<div id="源乾曜" class="section level2">
<h2>
<span class="header-section-number">62.9</span> 源乾曜<a class="anchor" aria-label="anchor" href="#%E6%BA%90%E4%B9%BE%E6%9B%9C"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十一-源乾曜-1"></span>
泓师自东洛回，言于张说：「缺门道左有地甚善。公试请假三两日，有百僚至者，贫道于帘间视其相甚贵者，付此地。」说如其言，请假两日，朝士毕集。泓云：「或已贵，大福不再；或不称此地，反以为祸。」及监察御史源乾曜至，泓谓说曰：「此人贵与公等，试召之，方便授以此。」说召乾曜与语，源云：「乾曜大茔在缺门，先人尚未启祔。今请告归洛，赴先远之期，故来拜辞。」说具述泓言，必同行尤佳。源辞以家贫不办此，言不敢烦师同行。后泓复经缺门，见其地已为源氏墓矣。回谓说曰：「天赞源氏者，合洼处本高，今则洼矣；合高处本洼，今则高矣。其安坟及山门角缺之所，皆作者。问其价，乃赊买耳。问其卜葬者，村夫耳。问其术，乃凭下俚斗书耳。其制度一一自然如此，源氏子大贵矣。」乾曜自京尹拜相，为侍中近二十年。《戎幕闲谈》（《广记》三八九）。</p></li>
<li><p><span id="唐轶十一-源乾曜-2"></span>
见唐玄宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-56">56</a>。</p></li>
<li><p><span id="唐轶十一-源乾曜-3"></span>
见李林甫<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html#%E5%94%90%E8%BD%B6%E5%8D%81%E4%B8%89-%E6%9D%8E%E6%9E%97%E7%94%AB-4">4</a>。</p></li>
<li><p><span id="唐轶十一-源乾曜-4"></span>
源乾曜为宰相，移政事床。时姚元崇归休，及假满来，见床移，忿之。曜惧，下拜。玄宗闻之而停曜。宰相讳移床，移则改动，曜停后元崇亦罢，此其验也。《朝野佥载》六。</p></li>
<li><p><span id="唐轶十一-源乾曜-5"></span>
见郗昂<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html#%E5%94%90%E8%BD%B6%E5%8D%81%E4%B8%89-%E9%83%97%E6%98%82-2">2</a>。</p></li>
</ol>
</div>
<div id="苏-颋" class="section level2">
<h2>
<span class="header-section-number">62.10</span> 苏　颋<a class="anchor" aria-label="anchor" href="#%E8%8B%8F-%E9%A2%8B"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十一-苏颋-1"></span>
苏颋年五岁，裴谈过其父。颋方在，乃试诵庾信《枯树赋》，将及终篇，避「谈」字，因易其韵曰：「昔年移柳，依依汉阴。今看摇落，凄凄江浔。树犹如此，人何以任。」谈骇叹久之，知其他日必主文章也。《朝野佥载》四。《广人物志》（《广记》一六九）。《南部新书》丁。《续世说》四。</p></li>
<li><p><span id="唐轶十一-苏颋-2"></span>
苏颋少不得父意，常与仆夫杂处，而好学不倦。每欲读书，又患无灯烛，常于马厩灶中旋吹火光照书诵焉。其苦学如此。后至相位。《开元天宝遗事》下。《唐语林》二。</p></li>
<li><p><span id="唐轶十一-苏颋-3"></span>
苏瓌初未知颋，常处颋于马厩中，与佣仆杂作。一日，有客诣瓌，候于厅所，颋拥篲趋庭，遗坠文书。客取视之，乃《咏崐仑奴》诗也。其词曰：「指头十挺墨，耳朵两张匙。」客心异之。久而瓌出，与客淹留。客笑语之余，因咏其诗，并言形貌，问：「何人？非足下宗族庶孽耶？若加礼收举，必苏氏之令子也。」瓌自是稍稍亲之。适有人献瓌兔，悬于廊庑间。瓌乃召颋咏之，立呈诗曰：「兔子死阑殚，持来挂竹竿。试将明镜照，何异月中看。」瓌大惊奇，骤加礼敬。颋由是学问日新，文章盖代。及上平内难，一夕间制诏络绎，无非颋出，代称小许公也。《开天传信记》。又《广记》一七五引。《唐语林》三。《唐诗纪事》一〇。</p></li>
<li><p><span id="唐轶十一-苏颋-4"></span>
中宗尝召宰相苏瓌、李峤子进见，二丞相子皆童年，上近抚于赭袍前，赐与甚厚。因语二儿曰：「尔日忆所通书，可奏为吾者言之。」颋应曰：「木从绳则正，后从谏则圣。」峤子失其名。亦进曰：「斮朝涉之胫，剖贤人之心。」上曰：「苏瓌有子，李峤无儿。」《松窗杂录》。又《广记》四九三引。《唐语林》三。《唐诗纪事》一〇。</p></li>
<li><p><span id="唐轶十一-苏颋-5"></span>
苏颋聪悟过人，日诵数千言，虽记览如神，而父瓌训厉至严，常令衣青布襦伏于床下，出其颈受榎楚。及壮，而文学该博，冠于一时；性疏俊嗜酒。及玄宗既平内难，将欲草制书，难其人，顾谓瓌曰：「谁可为诏，试为思之。」瓌曰：「臣不知其他，臣男颋甚敏捷，可备指使。然嗜酒，幸免沾醉，足以了其事。」玄宗遽命召来。至时宿酲未解，粗备拜舞。尝醉呕殿下，命中使扶卧于御前，玄宗亲为举衾以覆之。既醒，受简笔，立成，才藻纵横，词理典赡。玄宗大喜，抚其背曰：「知子莫若父，有如此耶！」由是器重，已注意于大用矣。韦嗣立拜中书令，瓌署官告，颋为之辞，薛稷书，时人谓之三绝。颋才能言，有京兆尹过瓌，命颋咏「尹」字，乃曰：「丑虽有足，甲不全身，见君无口，知伊少人。」瓌与东明观道士周彦云素相往来，周时欲为师建立碑碣，谓瓌曰：「成某志不过烦相君诸子，五郎文，六郎书，七郎致石。」瓌大笑，口不言而心服其公。瓌子颋第五，诜第六，冰第七，诜善八分书。《明皇杂录》上。又《广记》一七四引。</p></li>
<li><p><span id="唐轶十一-苏颋-6"></span>
景龙三年九月，苏瓌拜右仆射，同中书门下三品，与男中书舍人颋联事。奏请出为外官，遂进秘书监。御笔批云：「仆射不绾中书，苏颋不改也。」明日固让，上曰：「欲得卿长在中书。」遂与父联事通直。《唐会要》八二。</p></li>
<li><p><span id="唐轶十一-苏颋-7"></span>
苏颋少聪俊，一览千言。景龙二年六月二日，初定内难；唯颋为中书舍人，在太极后阁。时颋尚年少，初当剧任，文诏填委，动以万计。时或忧其不济，而颋手操口对，无毫厘差失。主书韩礼、谭子阳转书诏草，屡谓颋曰：「乞公稍迟，礼等书不及，恐手腕将废。」中书令李峤见之，叹曰：「舍人思若涌泉，峤等所不测也。」《谭宾录》（《广记》二〇一）。《唐会要》五五。</p></li>
<li><p><span id="唐轶十一-苏颋-8"></span>
苏颋，神龙中给事中，并修弘文馆学士，转中书舍人。时父瓌为宰相，父子同掌枢密，时人荣之。属机事填委，制诰皆出其手。中书令李峤叹曰：「舍人思如泉涌，峤所不及也。」后为中书侍郎，与宋璟同知政事。璟刚正，多所裁断，颋皆顺从其美。璟甚悦之，尝谓人曰：「吾与彼父子前后皆同时为宰相。仆射长厚，诚为国器；献可替否，罄尽臣节，颋过其父也。」后罢政事，拜礼部尚书而薨。及葬日，玄宗游咸宜宫，将举猎，闻颋丧出，怆然曰：「苏颋今日葬，吾宁忍娱游乎！」遂中路还宫。《大唐新语》一。《唐语林》二。</p></li>
<li><p><span id="唐轶十一-苏颋-9"></span>
苏颋为中书舍人，父右仆射瓌卒，颋哀毁过礼。有敕起复，颋表固辞不起。上使黄门侍郎李日知就宅喻旨，终坐无言，乃奏曰：「臣见瘠病羸疫，殆不胜哀。臣不忍言，恐其殒绝。」上恻然，不之逼也。故时人语曰：「苏瓌有子，李峤无儿。」《朝野佥载》（《御览》四一四）。</p></li>
<li><p><span id="唐轶十一-苏颋-10"></span>
长安春时，盛于游赏，园林树木无闲地，故学士苏颋应制云：「飞埃结红雾，游盖飘青云。」帝览之嘉赏焉。遂以御花亲插颋之巾上，时人荣之。《开元天宝遗事》下。《唐语林》二。《唐诗纪事》一〇。</p></li>
<li><p><span id="唐轶十一-苏颋-11"></span>
玄宗谓宰臣曰：「从工部侍郎有得中书侍郎者否？」对曰：「任贤用能，非臣等所及。」上曰：「苏颋可除中书侍郎，仍令移入政事院，便供政事食。」明日加知制诰。有政事食，自颋始也。及入谢，固辞。上曰：「朕常欲用卿，每有一好官缺，即望诸宰臣论及，此皆卿之故人，遂无荐者，朕尝为卿叹息。中书侍郎，朕极重惜，自陆象先改后，朕每思无出卿者。」俄而弟诜为给事中，颋上表陈让。上曰：「古来有内举不避亲者乎？」颋曰：「晋大夫祈奚是也。」上曰：「若然，朕自用苏诜，何得屡言？近日即父子犹同中书，兄弟有何不得？卿言非至公也。」他日谓颋曰：「前朝有李峤、苏味道，时谓之苏李，朕今有卿及李乂，亦不谢之。卿所制文诰，朕自识之。自今以后，进书皆须别录一本，云臣某撰，朕便留箧中也。」至今为故事。《大唐新语》六。《唐会要》五四。</p></li>
<li><p><span id="唐轶十一-苏颋-12"></span>
见李乂<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%94%90%E8%BD%B6%E5%8D%81%E4%B8%80-%E6%9D%8E%E4%B9%82-1">1</a>。</p></li>
<li><p><span id="唐轶十一-苏颋-13"></span>
苏颋与李乂对掌文诰，玄宗顾念之深也。八月十五夜，于禁中直宿，诸学士翫月，备文酒之宴。时长天无云，月色如画，苏曰：「清光可爱，何用灯烛？」遂使撤去。《开元天宝遗事》下。</p></li>
<li><p><span id="唐轶十一-苏颋-14"></span>
见唐玄宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-51">51</a>。</p></li>
<li><p><span id="唐轶十一-苏颋-15"></span>
上初以林邑国进白鹦鹉，惠利之性特异常者，因暇日以金饰之，示于三相。上再三美之。时苏颋初入相，每以忠让励上，因前进曰：「书云：『鹦鹉能言，不离飞鸟。』臣愿陛下深以为诫。」《松窗杂录》。又《广记》一六四引。《唐语林》五。</p></li>
<li><p><span id="唐轶十一-苏颋-16"></span>
苏瓌：开元七年五月己丑朔，日有蚀之，玄宗素服候变，撤乐减膳，省囚徒，多所原放，水旱州皆定赈恤，不急之务，一切停罢。瓌与宋璟谏曰：「陛下频降德音，勤恤人隐，令徒已下刑尽责保放，惟流死等色，则情不可宽，此古人所以慎赦也。恐言事者，直以月蚀修刑，日蚀修德，或云分野应灾祥，冀合上旨。臣以为君子道长，小人道消，女谒不行，谗夫渐远，此所谓修德。囹圄不扰，甲兵不黩，理官不以深苛，军将不以轻进，此所谓修刑也。若陛下常以此留念，纵日月盈亏，将因此而致福，又何患乎！且君子耻言浮于行，故曰：『予欲无言』，又曰：『天何言哉，四时行焉，百物生焉。』要以至诚动天，不在制书频下。」玄宗深纳之。《大唐新语》三。　案：据《旧唐书》八八，苏瓌已卒于景云元年，苏颋开元四年入相，此为苏颋之事。</p></li>
<li><p><span id="唐轶十一-苏颋-17"></span>
见张说<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%94%90%E8%BD%B6%E5%8D%81%E4%B8%80-%E5%BC%A0%E8%AF%B4-11">11</a>。</p></li>
<li><p><span id="唐轶十一-苏颋-18"></span>
唐尚书苏颋，少时有人相之云：「当至尚书，位终二品。」后至尚书三品，病亟，呼巫觋视之，巫云：「公命尽，不可复起。」颋因复论相者之言，巫云：「公初实然。由作桂府时杀二人，今此二人地下诉公，所司减二年寿，以此不至二品。」颋夙莅桂州，有二吏诉县令，颋为令杀吏。乃嗟叹久之而死。《广异记》（《广记》一二一）。《分门古今类事》二〇。</p></li>
<li><p><span id="唐轶十一-苏颋-19"></span>
郑□□云：「张燕公文逸而学奥；苏许公文似古，学少简而密。张有《河朔刺史冉府君碑》，序金城郡君云：『蕣华前落，藁瘗城隅。天使马悲，启滕公之室；人看鹤舞，闭王母之坟。』亦其比也。」公又云：「张巧于才，近世罕比。《端午三殿侍宴诗》云：『甘露垂天酒，芝盘捧御书。含丹同蝘蜓，灰骨慕蟾蜍。』上亲解紫拂菻带以赐焉。苏尝梦书壁云：『元老见逐，谗人孔多。既诛群凶，方宣大化。』后十三年视草禁中，拜刘幽求左仆射制，上亲授其意，及进本，上自益前四句，乃梦中之词也。」《唐语林》二。　案：唐兰考此条为《刘宾客嘉话录》佚文。</p></li>
<li><p><span id="唐轶十一-苏颋-20"></span>
张九龄常览苏颋文卷，谓同僚曰：「苏生之俊赡无敌，真文阵之雄帅也。」《开元天宝遗事》下。　案：《容斋随笔》一言：「颋为相时，九龄元未达也。」</p></li>
<li><p><span id="唐轶十一-苏颋-21"></span>
学士苏颋有一锦纹花石，镂为笔架，尝置于砚席间，每天欲雨，即此石架津出如汗，逡巡而雨。颋以此常为雨候，固无差矣。《开元天宝遗事》下。</p></li>
</ol>
</div>
<div id="张嘉贞" class="section level2">
<h2>
<span class="header-section-number">62.11</span> 张嘉贞<a class="anchor" aria-label="anchor" href="#%E5%BC%A0%E5%98%89%E8%B4%9E"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十一-张嘉贞-1"></span>
张嘉贞落魄有大志，亦不自异，亦不下人。自平乡尉免归乡里，布衣环堵之中，萧然自得。时人莫之知也。张循宪以御史出，还次蒲州驿。循宪方复命，使务有不决者，意颇病之，问驿吏曰：「此有好客乎？」驿吏白以嘉贞。循宪召与相见，咨以其事积时疑滞者，嘉贞随机应之，莫不豁然。及命表，又出意外。他日，则天以问循宪，具以实对，因请以己官让之。则天曰：「卿能举贤，美矣。朕岂可无一官自进贤耶？」乃召见内殿，隔帘与语。嘉贞仪貌甚伟，神彩俊杰，则天甚异之。因奏曰：「臣生于草莱，目不覩阙廷之事。陛下过听，引至天庭，此万代之一遇。然咫尺之间，若披云雾，臣恐君臣之道，有所未尽。」则天曰：「善。」遽命卷帘。翌日，拜监察御史。开元初，拜中书舍人，迁并州长史，天平军节度使。有告其反者，鞫之无状。玄宗将罪告事者，嘉贞谏曰：「准法，告事不实，虽有反坐。此则不然。天下无虞，重兵利器，皆委边将。若告事者一不当，随而罪之，臣恐握兵者生心，为他日之患。且臣备陛下腹心，不宜为臣以绝言事之路。」玄宗大悦，许以衡轴处之。嘉贞因曰：「臣闻时难得而易失，及其过也，虽圣贤不能为时。昔马周起徒步谒圣主，血气方盛，太宗用之尽其才，才五十而终。向用稍晚，则无及也。今臣幸少壮，陛下不以臣不肖，雅宜及时用之。他日衰老，何能为也！」玄宗曰：「卿第往太原，行当召卿。」卒用之为相。在职尚简易，善疏决。论者称之。《大唐新语》六。《刘宾客嘉话录》。《南部新书》癸。</p></li>
<li><p><span id="唐轶十一-张嘉贞-2"></span>
见崔湜<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81.html#%E5%94%90%E8%BD%B6%E5%8D%81-%E5%B4%94%E6%B9%9C-9">9</a>。</p></li>
<li><p><span id="唐轶十一-张嘉贞-3"></span>
开元中，上急于为理，尤注意于宰辅，常欲用张嘉贞为相，而忘其名。夜令中人持烛于省中，访直宿者为谁，还奏中书侍郎韦抗，上即令召入寝殿。上曰：「朕欲命一相，尝记得风标为当时重臣，今为北方诸伯，不欲访左右，旬日念之，终忘其名，卿试言之。」抗奏曰：「张齐邱今为朔方节度。」上即令草诏，仍令宫人持烛，抗跪于御前，援笔而成，上甚称其敏捷典丽，因促命写诏勅。抗归宿省中，上不解衣以待旦，将降其诏书。夜漏未半，忽有中人复促抗入见。上迎谓曰：「非张齐邱，乃太原节度张嘉贞。」别命草诏。上谓抗曰：「维朕志先定，可以言命矣。适朕因阅近日大臣章疏，首举一通，乃嘉贞表也。因此洒然，方记得其名，此亦天启，非人事也。」上嘉其得人，复叹用舍如有人主张。《明皇杂录》上。又《广记》一四八引。　案：《容斋随笔》三载此事，云「予考其事大为不然」云云。</p></li>
<li><p><span id="唐轶十一-张嘉贞-4"></span>
河东公镇并州，上问：「有何事，第言之。」奏曰：「臣有弟嘉祐，远牧方州，手足支离，常系念虑。」上因口敕：「张嘉祐可忻州刺史。」河东属郡，上意不疑，张亦不让，岂非至公无隐出于常限者乎！《尚书故实》。</p></li>
<li><p><span id="唐轶十一-张嘉贞-5"></span>
公自言四世祖河东公为中书令着绯。绰安邑宅中，曾有河东公任中书令着绯真。又说傅游艺居相位着绿。《尚书故实》。</p></li>
<li><p><span id="唐轶十一-张嘉贞-6"></span>
中书令河东公，开元中居相位。有张憬藏能言休咎，一日忽诣公，以一幅纸大书「台」字授公，公曰：「余见居台司，此何意也？」后数日，贬官台州刺史。《尚书故实》。又《广记》七七引。　案：《广记》以河东公为裴光庭，误。参见卢齐卿<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D.html#%E5%94%90%E8%BD%B6%E4%B9%9D-%E5%8D%A2%E9%BD%90%E5%8D%BF-1">1</a>。</p></li>
<li><p><span id="唐轶十一-张嘉贞-7"></span>
见郭元振<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB-1.html#%E5%94%90%E8%BD%B6%E5%85%AB-%E9%83%AD%E5%85%83%E6%8C%AF-3">3</a>。</p></li>
<li><p><span id="唐轶十一-张嘉贞-8"></span>
张氏嘉贞生延赏，延赏生弘靖，国朝已来，祖孙三代为相，唯此一家。弘靖既拜，荐韩皐自代。韩氏休生滉，滉生皋，二代为相，一为左仆射，终不登廊庙。《国史补》中。</p></li>
<li><p><span id="唐轶十一-张嘉贞-9"></span>
四代掌纶诰：张嘉贞、延赏、弘靖、次宗。从嘉贞至弘靖，掌纶诰继世，人以为冠古绝今。次宗又拜焉，前古未有，士林称之。《卓异记》。</p></li>
</ol>
</div>
<div id="张嘉祐" class="section level2">
<h2>
<span class="header-section-number">62.12</span> 张嘉祐<a class="anchor" aria-label="anchor" href="#%E5%BC%A0%E5%98%89%E7%A5%90"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十一-张嘉祐-1"></span>
张嘉祐为相州刺史，至郡，询故事，皆云前后太守多不生出郡城，苟不流死则贬。嘉祐按其图籍，自后周尉迟迥死王事始也，乃为迥立庙，四时享之。后三年，入拜大金吾。到吴竞加以冕服，而其后皆荣迁去。《独异志》下。</li>
</ol>
</div>
<div id="萧-嵩" class="section level2">
<h2>
<span class="header-section-number">62.13</span> 萧　嵩<a class="anchor" aria-label="anchor" href="#%E8%90%A7-%E5%B5%A9"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十一-萧嵩-1"></span>
见邵景<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html#%E5%94%90%E8%BD%B6%E5%8D%81%E4%BA%8C-%E9%82%B5%E6%99%AF-1">1</a>。</p></li>
<li><p><span id="唐轶十一-萧嵩-3"></span>
见唐玄宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-51">51</a>。</p></li>
<li><p><span id="唐轶十一-萧嵩-3"></span>
萧嵩为相，引韩休为同列，及在位，稍与嵩不协。嵩因乞骸骨，上慰嵩曰：「朕未厌卿，卿何庸去！」嵩俯伏曰：「臣待罪相府，爵位已极，幸陛下未厌臣，得以乞身，如陛下厌臣，臣首领之不保，又安得自遂？」因陨涕。上为之改容曰：「卿言切矣，朕思之未决，卿第归，至夕当有使，如无使，旦日宜如常朝谒也。」及日暮，命力士诏嵩曰：「朕惜卿，欲固留，而君臣始终，贵全大义，亦国家美事也。今除卿右丞相。」是日，荆州始进柑子，上以素罗包其二以赐之。《次柳氏旧闻》。《广记》一六四引作《柳氏史》。</p></li>
<li><p><span id="唐轶十一-萧嵩-4"></span>
见裴光庭<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%94%90%E8%BD%B6%E5%8D%81%E4%B8%80-%E8%A3%B4%E5%85%89%E5%BA%AD-4">4</a>。</p></li>
<li><p><span id="唐轶十一-萧嵩-5"></span>
曲江游赏，虽云自神龙以来，然盛于开元之末。何以知之？案《实录》：天宝元年，敕以太子太师萧嵩私庙逼近曲江，因上表请移他处，敕令将士为嵩营造。嵩上表谢，仍让令将士创造。敕批云：「卿立庙之时，此地闲僻；今傍江修筑，举国胜游。与卿思之，深避喧杂。事资改作，遂命官司。承已拆除，终须结构。已有处分，无假致辞！」《唐摭言》三。参看杨炎8。</p></li>
<li><p><span id="唐轶十一-萧嵩-6"></span>
见冯光震<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html#%E5%94%90%E8%BD%B6%E5%8D%81%E4%BA%8C-%E5%86%AF%E5%85%89%E9%9C%87-1">1</a>。</p></li>
</ol>
</div>
<div id="裴光庭" class="section level2">
<h2>
<span class="header-section-number">62.14</span> 裴光庭<a class="anchor" aria-label="anchor" href="#%E8%A3%B4%E5%85%89%E5%BA%AD"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十一-裴光庭-1"></span>
姚元崇开元初为中书令，有善相者来见，元崇令密于朝堂目诸官后当为宰辅者，见裴光庭，白之。时光庭为武官，姚公命至宅与语，复使相者于堂中垂帘重审焉。光庭既去，相者曰：「定矣。」姚公曰：「宰相者，所以佐天成化，非其人莫可居之。向者与裴君言，非应务之士，词学又寡，宁有其禄乎？」相者曰：「公之所云者才也，仆之所述者命也，才与命固不同焉。」姚默然不信。后裴公果为宰相数年，及在庙堂，亦称名相。《定命录》（《广记》二二二）。</p></li>
<li><p><span id="唐轶十一-裴光庭-2"></span>
裴光庭累典名藩，皆有异政。明皇谓宰辅曰：「裴光庭性逐恶，如扇驱蚊蚋焉。」《开元天宝遗事》下。《唐语林》三。　案：「裴光庭」，原作「袁光庭」，据《唐语林》改。</p></li>
<li><p><span id="唐轶十一-裴光庭-3"></span>
开元十八年，苏晋为吏部侍郎，而侍中裴光庭每过官，应批退者，但对众披簿，以朱笔点头而已。晋遂榜选院云：「门下点头者，更引注拟。」光庭以为侮己，不悦。时有门下主事阎麟之为光庭心腹，专知吏部过官，每麟之裁定，光庭随口下笔，时人语曰：「麟之手，光庭口。」《唐会要》七四。又《广记》一八六引。《南部新书》甲、丁。</p></li>
<li><p><span id="唐轶十一-裴光庭-4"></span>
初，裴光庭娶武三思女，高力士私焉。光庭有吏材，力士为之推毂，因以入相，时彦鄙之，宋璟、王晙酒后舞《回波乐》以为戏谑。光庭患之，乃奏：「天下三十余州缺刺史，升平日久，人皆不乐外官，请重臣兼外官领刺史以雄其望。」于是拟璟扬州，晙魏州，陆象先荆州，凡十余人。萧嵩执奏：「天下务重，实赖旧臣宿德访其得失，今尽失之，则朝廷空矣。」上乃悟，遂止。《唐朝年代记》（《通鉴考异》一三）。　案：《通鉴考异》云：「按《实录》，是岁（今案：指开元十八年）闰六月，以太子少保陆象先兼荆州长史，璟、晙未尝除外官。今不取。」</p></li>
</ol>
</div>
<div id="裴耀卿" class="section level2">
<h2>
<span class="header-section-number">62.15</span> 裴耀卿<a class="anchor" aria-label="anchor" href="#%E8%A3%B4%E8%80%80%E5%8D%BF"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十一-裴耀卿-1"></span>
岐王薨，册让皇帝，凡圹内置千味食。监护使裴耀卿奏曰：「尚食所料水陆等味一千余种，每色瓶盛，安于藏内，皆是非时瓜果，及马牛驴犊麞鹿肉，并诸药酒三十余色，仪注礼仪，并无所凭。」遂减省之。《南部新书》癸。</p></li>
<li><p><span id="唐轶十一-裴耀卿-2"></span>
见唐玄宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-43">43</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-143">143</a>。</p></li>
<li><p><span id="唐轶十一-裴耀卿-3"></span>
见唐玄宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-43">43</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-143">143</a>。</p></li>
<li><p><span id="唐轶十一-裴耀卿-4"></span>
裴耀卿勤于王事，夜看案牍，昼决狱讼。常养一雀，每夜至初更时有声，至五更则急鸣，耀卿呼为知更雀。又于厅前，有一大桐树，至晓则有群鸟翔集，以此为出厅之候，故呼为报晓鸟。时人美焉。《开元天宝遗事》上。</p></li>
</ol>
</div>
<div id="张九龄" class="section level2">
<h2>
<span class="header-section-number">62.16</span> 张九龄<a class="anchor" aria-label="anchor" href="#%E5%BC%A0%E4%B9%9D%E9%BE%84"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十一-张九龄-1"></span>
张九龄母梦九鹤自天而下，飞集于庭，遂生九龄。《九龄家传》（《锦绣万花谷》前集一八）。</p></li>
<li><p><span id="唐轶十一-张九龄-2"></span>
张九龄少年时，家养群鸽，每与亲知书信往来，只以书系鸽足上，依所教之处飞往投之。九龄目之为飞奴。时人无不爱讶。《开元天宝遗事》上。</p></li>
<li><p><span id="唐轶十一-张九龄-3"></span>
张九龄累历刑狱之司，无所不察。每有公事赴本司行勘，胥吏辈未敢讯劾，先取则于九龄。囚于前，面分曲直，口撰案卷，囚无轻重，咸乐其罪。时人谓之张公口案。《开元天宝遗事》下。《唐语林》一。</p></li>
<li><p><span id="唐轶十一-张九龄-4"></span>
玄宗将封禅泰山，张说自定升山之官，多引两省工录及己之亲戚。中书舍人张九龄言于说曰：「官爵者，天下之公器，德望为先，劳旧为次。若颠倒衣裳，则讥议起矣。今登封沛泽，千载一遇，清流高品不沐殊恩，胥吏末班先加章绂，但恐制出之后，四方失望。今进草之际，事犹可改。」说曰：「事已决矣。悠悠之谈，何足虑也。」果为宇文融所劾。《大唐新语》三。《唐会要》五五。</p></li>
<li><p><span id="唐轶十一-张九龄-5"></span>
牛仙客为凉州都督，节财省费，军储所积万计。崔希逸代之，具以闻，诏刑部尚书张利贞覆之，有实。玄宗大悦，将拜为尚书。张九龄谏曰：「不可。尚书，古之纳言，有唐以来，多用旧相居之。不然，历践内外清贵之地、妙行德望者充之。仙客本河湟一吏典耳，拔升清流，齿班常伯，此官邪也。又欲封之，良为不可。汉法，非有功不封。唐尊汉法，太宗之制也。边将积谷帛，缮兵器，盖将帅之常务。陛下念其勤劳，赏之金帛可也，尤不可列地封之。」玄宗怒曰：「卿以仙客寒士嫌之耶？若是，如卿岂有门籍！」九龄顿首曰：「荒陬贱类，陛下过听，以文学用臣。仙客起自胥吏，目不知书。韩信，淮阴一壮士耳，羞与绛、灌同列。陛下必用仙客，臣亦耻之。」玄宗不悦。翌日，李林甫奏：「仙客宰相材，岂不堪一尚书？九龄文吏，拘于古义，失于大体。」玄宗大悦，遂擢仙客为相。先是，张守珪累有战功，玄宗将授之以宰相。九龄谏曰：「不可。宰相者，代天理物，有其人而后授，不可以赏功。若开此路，恐生人心。传曰：国家之败，由官邪也。官滥爵轻，不可理也。若赏功臣，即有故事。」玄宗乃止。九龄由是获谴。自后朝士惩九龄之纳忠见斥，咸持禄养恩，无敢庭议矣。《大唐新语》七。</p></li>
<li><p><span id="唐轶十一-张九龄-6"></span>
明皇以李林甫为相，后因召张九龄问可否，九龄曰：「宰相之职，四海具瞻，若任人不当，则国受其殃，只如林甫为相，然宠擢出宸衷，臣恐他日之后祸延宗社。」帝意不悦。忽一日，帝曲宴近臣于禁苑中，帝指示于九龄、林甫曰：「槛前盆池中所养鱼数头，鲜活可爱。」林甫曰：「赖陛下恩波所养。」九龄曰：「盆池之鱼犹陛下任人，他但能装景致助儿女之戏尔。」帝甚不悦。时人皆美九龄之忠直。《开元天宝遗事》上。《吹剑三录》。</p></li>
<li><p><span id="唐轶十一-张九龄-7"></span>
张九龄在相位，有謇谔匪躬之诚，玄宗既在位年深，稍怠庶政，每见帝无不极言得失。李林甫时方同列，闻帝意，阴欲中之。时欲加朔方节度使牛仙客实封，九龄因称其不可，甚不叶帝旨。他日林甫请见，屡陈九龄颇怀诽谤。于时方秋，帝命高力士持白羽扇以赐，将寄意焉。九龄惶恐，因作赋以献，又为《归燕》诗以贻林甫。其诗曰：「海燕何微渺，乘春亦蹇来。岂知泥滓贱，只见玉堂开。绣户时双入，华轩日几回。无心与物竞，鹰隼莫相猜。」林甫览之，知其必退，恚怒稍解。九龄洎裴耀卿罢免之日，自中书至月华门，将就班列，二人鞠躬卑逊，林甫处其中，抑扬自得。观者窃谓一雕挟两兔。俄而诏张、裴为左右仆射，罢知政事。林甫视其诏，大怒曰：「犹为左右丞相耶？」二人趋就本班，林甫目送之。公卿以下视之，不觉股栗。《明皇杂录》下。又《诗话总龟》前集一七引。《本事诗·怨愤》。《唐诗纪事》一五。　案：《通鉴考异》一三、《避暑录话》上有考辨。</p></li>
<li><p><span id="唐轶十一-张九龄-8"></span>
见李林甫<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html#%E5%94%90%E8%BD%B6%E5%8D%81%E4%B8%89-%E6%9D%8E%E6%9E%97%E7%94%AB-27">27</a>。</p></li>
<li><p><span id="唐轶十一-张九龄-9"></span>
见武惠妃<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E6%AD%A6%E6%83%A0%E5%A6%83-1">1</a>。</p></li>
<li><p><span id="唐轶十一-张九龄-10"></span>
张九龄见朝之文武僚属趋附杨国忠，争求富贵，惟九龄未尝及门，杨甚衔之。九龄常与识者议曰：「今时之朝彦，皆是向火乞儿，一旦火尽灰冷，暖气何在？当冻尸裂体，弃骨于沟壑中，祸不远矣。」果然因禄山之乱，附炎者皆罪累族灭，不可胜数。九龄之先见，信夫神智博达也！向火言附炎也。《开元天宝遗事》下。　案：《容斋随笔》一有辨正。</p></li>
<li><p><span id="唐轶十一-张九龄-11"></span>
见杨国忠<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html#%E5%94%90%E8%BD%B6%E5%8D%81%E4%B8%89-%E6%9D%A8%E5%9B%BD%E5%BF%A0-28">28</a>。</p></li>
<li><p><span id="唐轶十一-张九龄-12"></span>
张九龄开元中为中书令，范阳节度使张守珪奏裨将安禄山频失利，送就戮于京师。九龄批曰：「穰苴出军，必诛庄贾；孙武行令，亦斩宫嫔。守珪军令若行，禄山不宜免死。」及到中书，九龄与语久之，因奏曰：「禄山狼子野心，而有逆相，臣请因罪戮之，冀绝后患。」玄宗曰：「卿勿以王夷甫识石勒之意，误害忠良。」更加官爵，放归本道。至德初，玄宗在成都思九龄之先觉，诏曰：「正大厦者，柱石之力，昌帝业者，辅相之臣。生则保其雄名，殁则称其盛德。饰终未允于人望，加赠实存于国章。故中书令张九龄，维岳降神，济川作相，开元之际，寅亮成功，谠言定于社稷，先觉合于蓍龟。永怀贤弼，可谓大臣。竹帛犹存，樵苏必禁。爰从八命之秩，更重三台之位。可赐司徒，仍令遣使，就韶州致祭者。」《大唐新语》一。《唐语林》三。参见安禄山<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html#%E5%94%90%E8%BD%B6%E5%8D%81%E5%9B%9B-%E5%AE%89%E7%A6%84%E5%B1%B1-4">4</a>。</p></li>
<li><p><span id="唐轶十一-张九龄-13"></span>
见唐玄宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-42">42</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-99">99</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-100">100</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-155">155</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-156">156</a>。</p></li>
<li><p><span id="唐轶十一-张九龄-14"></span>
见唐玄宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-42">42</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-99">99</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-100">100</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-155">155</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-156">156</a>。</p></li>
<li><p><span id="唐轶十一-张九龄-15"></span>
见唐玄宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-42">42</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-99">99</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-100">100</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-155">155</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-156">156</a>。</p></li>
<li><p><span id="唐轶十一-张九龄-16"></span>
见唐玄宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-42">42</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-99">99</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-100">100</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-155">155</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-156">156</a>。</p></li>
<li><p><span id="唐轶十一-张九龄-17"></span>
见唐玄宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-42">42</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-99">99</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-100">100</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-155">155</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-156">156</a>。</p></li>
<li><p><span id="唐轶十一-张九龄-18"></span>
张九龄善谈论，每与宾客议论经旨，滔滔不竭如下坂走丸也，时人服其俊辩。《开元天宝遗事》下。</p></li>
<li><p><span id="唐轶十一-张九龄-19"></span>
张曲江语人曰：「学者常想胸次吞云梦泽，笔头涌若耶溪，量既并包，文亦浩瀚。」《征文玉井》（《云仙杂记》一）。</p></li>
<li><p><span id="唐轶十一-张九龄-20"></span>
见李泌<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html#%E5%94%90%E8%BD%B6%E5%8D%81%E4%BA%94-%E6%9D%8E%E6%B3%8C-2">2</a>。</p></li>
<li><p><span id="唐轶十一-张九龄-21"></span>
见贺知章<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html#%E5%94%90%E8%BD%B6%E5%8D%81%E4%BA%8C-%E8%B4%BA%E7%9F%A5%E7%AB%A0-3">3</a>。</p></li>
<li><p><span id="唐轶十一-张九龄-22"></span>
故事：皆笏于带，然后乘马。张九龄体羸不胜，因设笏囊，使人持之马前。遂以为常制。《唐明皇杂录》（《事物纪原》二）。《事始》（张本《说郛》一〇）。《南部新书》甲。参见陈希烈<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html#%E5%94%90%E8%BD%B6%E5%8D%81%E4%B8%89-%E9%99%88%E5%B8%8C%E7%83%88-3">3</a>。</p></li>
<li><p><span id="唐轶十一-张九龄-23"></span>
张曲江里第之侧有古柏，尝因狂风发其一根，解为器具，花纹甚奇，人以公之手笔冠世，目之曰「文章树」。《清异录》上。</p></li>
</ol>
</div>
<div id="钟绍京" class="section level2">
<h2>
<span class="header-section-number">62.17</span> 钟绍京<a class="anchor" aria-label="anchor" href="#%E9%92%9F%E7%BB%8D%E4%BA%AC"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十一-钟绍京-1"></span>
唐钟绍京位至中书令，朝廷称绍京有三绝：建立功勋，一也；忠鲠謇谔，二也；笔翰殊绝，三也。《实宾录》四。</p></li>
<li><p><span id="唐轶十一-钟绍京-2"></span>
近日有钟尚书绍京，亦为好事，不惜大费破产求书，计用数百万钱，惟市得右军行书五纸，不能致真书一字。账怀瓘《书估》（《法书要录》四）。</p></li>
<li><p><span id="唐轶十一-钟绍京-3"></span>
钟绍京，虔州赣人，魏太尉繇十五代孙。以善书直凤阁，武后时，署诸宫殿、明堂，及铭九鼎，皆其笔也。尤善草隶。当时呼为小钟。其字画妍媚，遒劲有法。石泉公王方庆素尚毫翰，每还私第，必请绍京盛论法书。方庆常疾，须绍京言书辄差，右相杨再思以为钟君可愈王侍郎疾也。张昌宗搜访天下图书，以绍京妙识古今，奏请直秘书，宝匣奇迹，莫不遍览。明皇在藩邸，爱重其书，及即位，拜户部尚书、太子詹事。绍京嗜书画，如王羲之、献之、褚遂良真迹，家藏至数十百卷。《书小史》九。</p></li>
</ol>
</div>
<div id="王-琚" class="section level2">
<h2>
<span class="header-section-number">62.18</span> 王　琚<a class="anchor" aria-label="anchor" href="#%E7%8E%8B-%E7%90%9A"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十一-王琚-1"></span>
上于藩邸时，每戏游城南韦、杜之间。因逐狡兔，意乐忘返，与其徒十数人，饥倦甚，休息于封部大树下。适有书生延上过其家，家贫，止于村妻、一驴而已。上坐未久，书生杀驴拔蒜备馔，酒肉霶霈。上顾而奇之，及与语，磊落不凡，问其姓名，乃王琚也。自是上每游韦、杜间，必过琚家，琚所咨议合意，益亲善焉。及韦氏专制，上忧甚，独密言于琚，曰：「乱则杀之，又何疑也？」上遂纳琚之谋，戡定祸难。累拜为中书侍郎，实预配享焉。《开天传信记》。又《广记》四九四引。《唐语林》四。</p></li>
<li><p><span id="唐轶十一-王琚-2"></span>
〔王〕琚以谄谀自进，未周年为中书侍郎。其母氏闻之，自洛赴京，戒之曰：「汝徒以谄媚险诐取容，色交自达，朝廷侧目，海内切齿。吾尝恐汝家坟陇无人守之！」琚惭惧，表请侍母。上初大怒，后许之。《朝野佥载》（《通鉴考异》一二）。</p></li>
<li><p><span id="唐轶十一-王琚-3"></span>
郴州刺史王琚刻木为獭，沉于水中，取鱼引首而出。盖獭口中安饵，为转关，以石缒之则沉。鱼取其饵，关即发，口合则衔鱼，石发则浮出矣。《朝野佥载》六。又《广记》二二六引。</p></li>
</ol>
</div>
<div id="王毛仲" class="section level2">
<h2>
<span class="header-section-number">62.19</span> 王毛仲<a class="anchor" aria-label="anchor" href="#%E7%8E%8B%E6%AF%9B%E4%BB%B2"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十一-王毛仲-1"></span>
王毛仲本高丽人，玄宗在藩邸，与李宜得服勤左右，帝皆爱之。每侍宴，与姜皎同榻，坐于帝前。既而贵倨恃旧，益为不法，帝常优容之，每遣中官问讯。毛仲受命之后，稍不如意，必恣其凌辱，而后遣还。高力士、杨思勗忌之颇深，而未尝敢言于帝。毛仲妻李氏既诞育三日，帝命力士赐以酒食金帛甚厚，仍命其子为五品官。力士既还，帝曰：「毛仲喜否，复有何词？」力士曰：「出其儿以示臣，熟眄褓中曰：『此儿岂不消三品官？』」帝大怒曰：「往诛韦氏，此贼尚持两端，避事不入，我未尝言之。今敢以赤子恨我耶！」由是恩义益衰。帝自先天在位，后十五年至开府者惟四人：后父王仁皎、姚崇、宋璟、王毛仲而已。《明皇杂录》上。又《广记》一八八引。</li>
</ol>
</div>
<div id="李宜得" class="section level2">
<h2>
<span class="header-section-number">62.20</span> 李宜得<a class="anchor" aria-label="anchor" href="#%E6%9D%8E%E5%AE%9C%E5%BE%97"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十一-李宜得-1"></span>
李宜得本贱人，背主逃匿。当玄宗起义，与王毛仲等立功，宜得官至武衞将军。旧主遇诸途，趋而避之，不敢仰视。宜得令左右命之，主甚惶惧。至宅舍，请居上坐，宜得自捧酒食，旧主流汗辞之。流连数日。遂奏云：「臣蒙国恩，荣禄过分；臣旧主卑琐，曾无寸禄。臣请割半俸，解官以荣之。愿陛下遂臣愚款。」上嘉其志，擢主为郎将，宜得复其秩。朝廷以此多之。《朝野佥载》四。</li>
</ol>
</div>
<div id="姜-皎" class="section level2">
<h2>
<span class="header-section-number">62.21</span> 姜　皎<a class="anchor" aria-label="anchor" href="#%E5%A7%9C-%E7%9A%8E"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十一-姜皎-1"></span>
姜皎之未贵也，好弋猎，猎还入门，见僧，姜曰：「何物道人在此？」僧云：「乞饭。」姜公令取肉食与之。僧食讫而去，其肉并在。姜公使人追问，僧云：「公大富贵。」姜曰：「如何得富贵？」僧曰：「见真人即富贵矣。」姜曰：「何时得见真人？」僧举目看曰：「今日即见真人。」姜手臂一鹞子，直二十千，与僧相随骑马出城，偶逢上皇亦猎，时为临淄王，见鹞子识之曰：「此是某之鹞子否？」姜云：「是。」因相随猎，俄而失僧所在。后有女巫至，姜问云：「汝且看今日有何人来？」女巫曰：「今日天子来。」姜笑曰：「天子在宫里坐，岂来看我耶？」俄有叩门者云：「三郎来。」姜出见，乃上皇。自此倍加恭谨，钱马所须，无敢惜者。后上皇出潞府，百官亲旧尽送，唯不见姜，上皇怪之。行至渭北，于路侧独见姜公供帐，盛相待。上皇忻然与别，便定君臣之分。后姜果富贵。《定命录》（《广记》二二四）。　案：姜皎，《新唐书·姜谟传》作姜晈。</p></li>
<li><p><span id="唐轶十一-姜皎-2"></span>
见陆贽<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html#%E5%94%90%E8%BD%B6%E5%8D%81%E4%B8%83-%E9%99%86%E8%B4%BD-10">10</a>。</p></li>
<li><p><span id="唐轶十一-姜皎-3"></span>
见魏光乘<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html#%E5%94%90%E8%BD%B6%E5%8D%81%E4%BA%8C-%E9%AD%8F%E5%85%89%E4%B9%98-1">1</a>。</p></li>
</ol>
</div>
<div id="姜-晦" class="section level2">
<h2>
<span class="header-section-number">62.22</span> 姜　晦<a class="anchor" aria-label="anchor" href="#%E5%A7%9C-%E6%99%A6"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十一-姜晦-1"></span>
姜晦自兵部侍郎拜吏部，从前铨中廊宇，布棘以防内外，犹不免交通。晦至，尽去之，大开门，示无所禁，初属置者，晦辄知之，召论，莫不首伏。初，朝廷以晦革铨司旧制，颇忧之；既而铨综流品皆得其叙，而美声洋溢。《封氏闻见记》三。《大唐新语》一〇。</p></li>
<li><p><span id="唐轶十一-姜晦-2"></span>
唐姜晦为吏部侍郎，眼不识字，手不解书，滥掌铨衡，曾无分别。选人歌曰：「今年选数恰相当，都由座主无文章。案后一腔冻猪肉，所以名为姜侍郎。」《朝野佥载》四。</p></li>
<li><p><span id="唐轶十一-姜晦-3"></span>
见王怡<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%94%90%E8%BD%B6%E5%8D%81%E4%B8%80-%E7%8E%8B%E6%80%A1-1">1</a>。</p></li>
</ol>
</div>
<div id="高力士" class="section level2">
<h2>
<span class="header-section-number">62.23</span> 高力士<a class="anchor" aria-label="anchor" href="#%E9%AB%98%E5%8A%9B%E5%A3%AB"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十一-高力士-1"></span>
高公所生母麦氏，即隋将铁杖曾孙。始与母别时，年十岁。母抚其首泣曰：「与汝分别，再见无时。然汝胸上七黑子，他人云必贵。吾若不死，得重见。记取此言。汝常弄吾臂上双金环，吾亦留看，待见汝伺之，慎勿忘却。」即与诀别。向三十年后，知母在泷州，虽使人迎候，终不敢望见。及到，子母并不相识。母问曰：「与汝别时语记否？」「胸前有黑子。」母曰：「在否？」即解衣视之，母亦出金环示之。一时号泣，累日不止。上闻，登时召见，封越国夫人，便于养父母家安置。十余年后卒，葬东京原。燕公志墓曰：「验七黑于子心，辨双环于母臂。」即此事也。其妻，东平吕氏，故岐州刺史玄悟之女，躬行妇道，有逾常礼。《高力士外传》。</p></li>
<li><p><span id="唐轶十一-高力士-2"></span>
见唐玄宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-16">16</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-22">22</a>。</p></li>
<li><p><span id="唐轶十一-高力士-3"></span>
见唐玄宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-16">16</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-22">22</a>。</p></li>
<li><p><span id="唐轶十一-高力士-4"></span>
翊善坊保寿寺，本高力士宅，天宝九载舍为寺。初铸钟成，力士设斋庆之。举朝毕至，一击百千。有规其意，连击二十杵。经藏阁规构危巧，二塔火珠，受十余斛。河阳从事李涿，性好奇古，与僧智增善，尝俱至此寺，观库中旧物。忽于破瓮中得物如被，幅裂污坌，触而尘起。涿徐视之，乃画也。因以县图三及缣三十获之，令家人装治之，大十余幅。访于常侍柳公权，方知张萱所画石桥图也。玄宗赐高，因留寺中。后为鬻画人宗牧言于左军，寻有小使领军卒数十人至宅，宣𠡠取之，即日进入。先帝好古，见之大悦，命张于云韶院。《酉阳杂俎》续集六。又《广记》二一三引。《图画见闻志》五。《唐诗纪事》五七。</p></li>
<li><p><span id="唐轶十一-高力士-5"></span>
见李白<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html#%E5%94%90%E8%BD%B6%E5%8D%81%E5%9B%9B-%E6%9D%8E%E7%99%BD-15">15</a>。</p></li>
<li><p><span id="唐轶十一-高力士-6"></span>
上意将幸西蜀，有中使常清奏曰：「国忠久在剑南，又诸将吏或有连谋，虑远防微，须深详议。」中官陈全节奏曰：「太原城池固莫之比，可以久处，请幸北京。」中官郭希奏曰：「朔方地近，被带山河，镇遏之雄，莫之与比。以臣愚见，不及朔方。」中使骆承休奏曰：「姑臧一郡尝霸中原，秦、陇、河、兰皆足征取，且巡陇右，驻跸凉州，翦彼鲸鲵，事将取易。」左右各陈其意见者十余辈。高力士在侧而无言。上顾之曰：「以卿之意，何道堪行？」力士曰：「太原虽固，地与贼邻，本属禄山，人心难测。朔方近塞，半是蕃戎，不达朝章，卒难教驭。西凉悬远，沙漠萧条，大驾顺动，人马非少，先无备拟，必有阙供，贼骑起来，恐见狼狈。剑南虽窄，土富人繁，表里江山，内外险固；以臣所料，蜀道可行。」上然之。即除韦谔御史中丞，充置顿使。《幸蜀记》（《通鉴考异》一五）。</p></li>
<li><p><span id="唐轶十一-高力士-7"></span>
见唐玄宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-98">98</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-114">114</a>。</p></li>
<li><p><span id="唐轶十一-高力士-8"></span>
见唐玄宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-98">98</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-114">114</a>。</p></li>
<li><p><span id="唐轶十一-高力士-9"></span>
见唐肃宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E8%82%83%E5%AE%97-16">16</a>。</p></li>
<li><p><span id="唐轶十一-高力士-10"></span>
见唐玄宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-118">118</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-119">119</a>。</p></li>
<li><p><span id="唐轶十一-高力士-11"></span>
见唐玄宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-118">118</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-119">119</a>。</p></li>
<li><p><span id="唐轶十一-高力士-12"></span>
九月三十日至巫州，随身手力，不越十人；所余衣粮，才至数月。殷忧待罪，首尾三年。经一年，忽见本道观察第五国珍，谪至夷州。与第五相饮，赋诗曰：「烟熏眼落膜，瘴染面朱虞。」谓同病曰：「宰相犹如此，余何以堪！」左右闻之，皆为挥涕。又于园中见荠菜，土人不解吃，便赋诗曰：「两京秤斤买，五溪无人采。夷夏虽有殊，气味应不改。」使拾之为羹，甚美。或登山临水，以永终日。至元年建辰月，有制：流人一切放还。至建巳月，二圣升遐，今上即位，改兀为宝应元年。六月，巫州二圣遗诏到，号天叩地，悲不自胜，制服持丧，礼过常度。每一号恸，数回气绝，昼夜无时，伤感行路，恨不得亲奉陵寝而使永隔幽明。哀毁既深，哽咽成疾。七月，发巫山至朗州，八月病渐亟。谓左右曰：「吾年已七十九，可谓寿矣。官至开府仪同，可谓贵矣。既贵且寿，死何恨焉。所恨者二圣升遐，攀号不逮；孤魂旅榇，飘泊何依？」泣下霑襟，视之尽血。言毕，以宝应元年八月十八日终于朗州开元寺之西院。远近闻之，莫不伤叹。九月，灵榇发朗州，十一月至襄州。有诏令复旧官爵，追赠广州都督。丧事行李，一切官给，陪葬玄宗陵。《高力士外传》。</p></li>
<li><p><span id="唐轶十一-高力士-13"></span>
高力士既谴于巫州，山谷多荠，而人不食，力士感之，因为诗寄意：「两京作斤卖，五溪无人采。夷夏虽有殊，气味终不改。」其后会赦，归至武溪，道遇开元中羽林军士，坐事谪岭南，停车访旧，方知上皇已厌世。力士北望号泣，呕血而死。《明皇杂录》补遗。又《广记》四九五引。又《诗话总龟》前集二四、《类说》一六引。《唐诗纪事》二〇。</p></li>
<li><p><span id="唐轶十一-高力士-14"></span>
事征：高力士呼二兄、呼阿翁、呼将军、呼火老、五轮硙、初施棨戟、常卧鹿床、长六尺五寸、陪葬泰陵、咏荠、齿成印、上国下国、梦鞭、吕氏生髭。《酉阳杂俎》续集六。《唐诗纪事》二〇。</p></li>
</ol>
</div>
<div id="薛-讷" class="section level2">
<h2>
<span class="header-section-number">62.24</span> 薛　讷<a class="anchor" aria-label="anchor" href="#%E8%96%9B-%E8%AE%B7"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十一-薛讷-1"></span>
今上之初，吐蕃倾国作寇，某官薛讷为元帅以御之，大捷而还，时有贺者退曰：「薛公谦而有礼，宜有凯旋。」《隋唐嘉话》下。</li>
</ol>
</div>
<div id="王-晙" class="section level2">
<h2>
<span class="header-section-number">62.25</span> 王　晙<a class="anchor" aria-label="anchor" href="#%E7%8E%8B-%E6%99%99"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十一-王晙-1"></span>
魏元忠为二张所搆，左授高要尉。王晙密状以申明之。宋璟时为凤阁舍人，谓晙曰：「魏公且全已尔，今子冒其威严而理之，坐见子狼狈也。」晙曰：「魏公忠而获罪，晙为义所激，必颠沛无恨。」璟叹曰：「璟不能申魏公之枉，深负朝廷矣。」《大唐新语》六。</p></li>
<li><p><span id="唐轶十一-王晙-2"></span>
刘幽求既翊戴睿宗，后为中书令崔湜所搆，放于番禺。湜令南海都尉周利贞杀之。时王晙为桂州都督，知利贞希时宰意，留幽求于桂州。利贞屡移牒索之，晙终不遣。湜又切逼晙遣幽求，晙报曰：「刘幽求有社稷大功，穷投于荒裔，无当死之罪，奈何坐观夷灭耶？」幽求惧俱不全，谓晙曰：「吾忤大臣而见保，恐势不可全，徒仰累耳。」晙曰：「足下所犯非辜，明也。晙如获罪，放于沧海，亦无所恨。」竟不遣。俄而湜诛，幽求复登用也。《大唐新语》六。</p></li>
<li><p><span id="唐轶十一-王晙-3"></span>
玄宗尝赐握兵都将郭知运等四人天军节度，太原尹王晙独不受，上表曰：「臣事君，犹子事父。在三之义，宁有等差。岂有经侍宫闱多臣子敢当恩贶？」以死自誓，固辞不受，优诏许之。《大唐新语》七。　案：王晙，原误作「王皎」，据《新唐书》一一一改。</p></li>
<li><p><span id="唐轶十一-王晙-4"></span>
见裴光庭<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%94%90%E8%BD%B6%E5%8D%81%E4%B8%80-%E8%A3%B4%E5%85%89%E5%BA%AD-4">4</a>。</p></li>
<li><p><span id="唐轶十一-王晙-5"></span>
王晙气充雄壮，有龙虎之状，募义激励，有古人之风。驭下整肃，人吏畏而义之。晙卒后，信安王祎于幽州讨奚告捷，奏称：军士咸见晙领兵为前军讨贼。户部郎中杨伯成上疏，请为晙坟增封域，降使享祭，优其子孙。玄宗从之。《谭宾录》（《广记》三〇一）。</p></li>
</ol>
</div>
<div id="张守珪" class="section level2">
<h2>
<span class="header-section-number">62.26</span> 张守珪<a class="anchor" aria-label="anchor" href="#%E5%BC%A0%E5%AE%88%E7%8F%AA"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十一-张守珪-1"></span>
见卢齐卿<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D.html#%E5%94%90%E8%BD%B6%E4%B9%9D-%E5%8D%A2%E9%BD%90%E5%8D%BF-1">1</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D.html#%E5%94%90%E8%BD%B6%E4%B9%9D-%E5%8D%A2%E9%BD%90%E5%8D%BF-2">2</a>。</p></li>
<li><p><span id="唐轶十一-张守珪-2"></span>
张守珪，陕州平陆人也。自幽州入觐，过本县，见令李元，申桑梓之礼。见陕尉李桎梏裴冕，冕呼：「张公！困厄中岂能相救？」至灵宝，便奏充判官。冕后至宰辅。《唐语林》三。《大唐传载》。</p></li>
<li><p><span id="唐轶十一-张守珪-3"></span>
见安禄山<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html#%E5%94%90%E8%BD%B6%E5%8D%81%E5%9B%9B-%E5%AE%89%E7%A6%84%E5%B1%B1-1">1</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html#%E5%94%90%E8%BD%B6%E5%8D%81%E5%9B%9B-%E5%AE%89%E7%A6%84%E5%B1%B1-3">3</a>。</p></li>
<li><p><span id="唐轶十一-张守珪-4"></span>
见安禄山<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html#%E5%94%90%E8%BD%B6%E5%8D%81%E5%9B%9B-%E5%AE%89%E7%A6%84%E5%B1%B1-1">1</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html#%E5%94%90%E8%BD%B6%E5%8D%81%E5%9B%9B-%E5%AE%89%E7%A6%84%E5%B1%B1-3">3</a>。</p></li>
</ol>
</div>
<div id="裴-旻" class="section level2">
<h2>
<span class="header-section-number">62.27</span> 裴　旻<a class="anchor" aria-label="anchor" href="#%E8%A3%B4-%E6%97%BB"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十一-裴旻-1"></span>
裴旻为龙华军使，守北平。北平多虎，旻善射，尝一日毙虎三十有一，因憩山下，四顾自若。有一老父至曰：「此皆彪也，似虎而非，将军若遇真虎，无能为也。」旻曰：「真虎安在乎？」老父曰：「自此而北三十里，往往有之。」旻跃马而往，次丛薄中，果有真虎腾出，状小而势猛，据地一吼，山石震裂。旻马辟易，弓矢皆坠，殆不得免。自此惭愧，不复射虎。《国史补》上。又《广记》四二八引。</p></li>
<li><p><span id="唐轶十一-裴旻-2"></span>
裴旻为幽州都督，孙佺北征，被奚贼围之。旻马上立走，轮刀雷发，箭若星流，应刀而断。贼不敢取，蓬飞而去。《朝野佥载》六。</p></li>
<li><p><span id="唐轶十一-裴旻-3"></span>
见吴道玄。1、3。</p></li>
<li><p><span id="唐轶十一-裴旻-4"></span>
相传裴旻山行，有山蜘蛛垂丝如疋布，将及旻，旻引弓射杀之，大如车轮，因断其丝数尺收之。部下有金创者，剪方寸贴之，血立止也。《酉阳杂俎》前集一四。《南部新书》庚。</p></li>
</ol>
</div>
<div id="王君" class="section level2">
<h2>
<span class="header-section-number">62.28</span> 王君<a class="anchor" aria-label="anchor" href="#%E7%8E%8B%E5%90%9B"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十一-王君-1"></span>
唐王君摄御史中丞，判凉州都督事，玄宗于广达楼引君及妻夏氏宴设，赐金帛。夏氏亦勇决，每君临阵，夏氏亦有战功。凉州有回纥、契苾、思结、（阵）〔浑〕四部落为酋长。君微时往来凉府，为回纥所轻，及君为河西节度使，回纥等怏怏，耻在麾下。君奏回纥等部落难制，潜有谋叛，遂留四部都督。后四部落党与谋叛君以复怨。会吐蕃间道往突厥，君率精骑往肃州掩之，还至甘州南巩笔驿，四部落伏兵突起，君与贼力战，自朝至晡，左右尽死，遂杀君。《谭宾录》（《广记》一九一）。</p></li>
<li><p><span id="唐轶十一-王君-2"></span>
见张说<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%94%90%E8%BD%B6%E5%8D%81%E4%B8%80-%E5%BC%A0%E8%AF%B4-20">20</a>。</p></li>
</ol>
</div>
<div id="宋青春-季广琛" class="section level2">
<h2>
<span class="header-section-number">62.29</span> 宋青春　季广琛<a class="anchor" aria-label="anchor" href="#%E5%AE%8B%E9%9D%92%E6%98%A5-%E5%AD%A3%E5%B9%BF%E7%90%9B"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十一-宋青春-1"></span> <span id="唐轶十一-季广琛-1"></span>
开元中，河西骑将宋青春骁果暴戾，为众所忌。及西戎岁犯边，青春每阵，常运剑大呼，执馘而旋，未尝中锋镝，西戎惮之，一军始赖焉。后吐蕃大北，获生口数千。军帅令译问衣大虫皮者：「尔何不能害青春？」答曰：「尝见龙突阵而来，兵刃所及，若叩铜铁，以为神助将军也。」青春乃知剑之有灵。青春死后，剑为瓜州刺史季广琛所得，或风雨后，迸光出室，环烛方丈。哥舒镇西知之，求易以他宝，广琛不与，因赠诗：「刻舟寻化去，弹铗未酬恩。」《酉阳杂俎》前集六。又《广记》二三一引。《南部新书》乙。</li>
</ol>
</div>
<div id="李-杰" class="section level2">
<h2>
<span class="header-section-number">62.30</span> 李　杰<a class="anchor" aria-label="anchor" href="#%E6%9D%8E-%E6%9D%B0"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十一-李杰-1"></span>
李杰为河南尹，有寡妇告其子不孝。其子不能自理，但云「得罪于母，死所甘分」。杰察其状，非不孝子，谓寡妇曰：「汝寡居，惟有一子，今告之，罪至死，得无悔乎？」寡妇曰：「子无赖，不顺母，宁复惜乎！」杰曰：「审如此，可买棺木来取儿尸。」因使人觇其后。寡妇既出，谓一道士曰：「事了矣。」俄而棺至，杰尚冀有悔，再三喻之，寡妇执意如初。道士立于门外，密令擒之，一问承伏：「某与寡妇私，尝苦儿所制，故欲除之。」杰放其子，杖杀道士及寡妇，便以向棺盛之。《朝野佥载》五。《隋唐嘉话》下。又《广记》一七一引作《国史异纂》。《大唐新语》四。《疑狱集》一。</p></li>
<li><p><span id="唐轶十一-李杰-2"></span>
唐长孙昕，皇后之妹夫，与妻表兄杨仙玉乘马，二十余骑并列瓜挝，于街中行。御史大夫李杰在坊内参姨母，僮仆在门外，昕与仙郎使奴打杰左右。杰出来，并波按顿。须臾，金吾及万年县官并到，送县禁之。昕妻父王开府将二百骑劫昕等去。杰与金吾、万年以状闻上，奉敕断昕杀。积杖至数百而卒。《朝野佥载》（《广记》二六三）。</p></li>
</ol>
</div>
<div id="毕构-毕栩" class="section level2">
<h2>
<span class="header-section-number">62.31</span> 毕构　毕栩<a class="anchor" aria-label="anchor" href="#%E6%AF%95%E6%9E%84-%E6%AF%95%E6%A0%A9"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十一-毕构-1"></span> <span id="唐轶十一-毕栩-1"></span>
毕构为益州长史，兼按察使，多所举正，风俗一变。玄宗降玺书以慰之：「卿孤洁独行，有古人之风。自临蜀川，弊讹顿易。览卿前后执奏，何异破柱求奸。诸使之中，在卿为最。」乃赐以衣服。终于户部尚书。构性至孝，初丁继亲忧，其萧氏、卢氏两妹，皆在襁褓，亲乳之，乳为之出。及其亡也，二妹皆恸哭，绝者久之，言曰：「虽兄弟无三年之礼，吾荷鞠育，岂同常人。」遂三年服。朝野之人，莫不涕泗。构弟栩任太府主簿，留司东都，闻构疾，星驰赴京，侍医药者累月。既而哀毁骨立，变服视事，逾年未尝言笑，深为朝野所重。《大唐新语》六。</p></li>
<li><p><span id="唐轶十一-毕构-2"></span> <span id="唐轶十一-毕栩-2"></span>
西蜀有兄弟讼财者，狱久不决。毕构为廉察，呼其兄弟，以人乳饮之。皆感悟，复同居。《芝田录》（《类说》一一）。又张本《说郛》七四引。</p></li>
</ol>
</div>
<div id="卢从愿" class="section level2">
<h2>
<span class="header-section-number">62.32</span> 卢从愿<a class="anchor" aria-label="anchor" href="#%E5%8D%A2%E4%BB%8E%E6%84%BF"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十一-卢从愿-1"></span>
景云元年，卢从愿为吏部侍郎，精心条理，大称平允。其冒名伪选，及虚增功状之类，皆能擿发其事。典选六年，颇有声称，时人云：「前有裴、马，后有卢、李。」谓裴行俭、马载、李朝隐。《唐会要》七四。又《广记》一八六引。《南部新书》丁。</p></li>
<li><p><span id="唐轶十一-卢从愿-2"></span>
唐景云中，卢从愿为侍郎，杜暹自婺州参军注郑县尉，后为户部尚书。卢自益州长史入朝，杜立于上，乃曰：「选人定如何？」卢曰：「亦由仆藻鉴，遂使明公展千里之足。」《谭宾录》（《广记》一六九）。《唐会要》七五。又《广记》一八六引。</p></li>
<li><p><span id="唐轶十一-卢从愿-3"></span>
玄宗命宇文融为括田使，融方恣睢，稍不附己者，必加诬谮。密奏以为卢从愿广置田园，有地数百顷。帝素器重，亦倚为相者数矣，而又族望官婚鼎盛于一时，故帝亦重言其罪，但目从愿为「多田翁」。从愿少家相州，应明经，常从五举，制策三等，授夏县尉。自明经至吏部侍郎，才十年，自吏部员外至侍郎，只七个月。《明皇杂录》上。</p></li>
<li><p><span id="唐轶十一-卢从愿-4"></span>
见唐玄宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-50">50</a>。</p></li>
</ol>
</div>
<div id="倪若水" class="section level2">
<h2>
<span class="header-section-number">62.33</span> 倪若水<a class="anchor" aria-label="anchor" href="#%E5%80%AA%E8%8B%A5%E6%B0%B4"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十一-倪若水-1"></span>
开元中，朝廷选用群官，必推精当，文物既盛，英贤出入，皆薄其外任，虽雄藩大府，由中朝冗员而授，时以为左迁。班景倩自扬州采访使入为大理少卿，路由大梁，倪若水为郡守，西郊盛设祖席。宴罢，景倩登舟，若水望其行尘，谓掾吏曰：「班公是行，何异登仙乎？为之驺殿，良所甘心。」默然良久，方整回驾。既而为诗投相府，以道其诚，其词为当时所称赏。《明皇杂录》下。又《广记》四九四引。</p></li>
<li><p><span id="唐轶十一-倪若水-2"></span>
倪若水为汴州刺史，玄宗尝遣中官往淮南采捕䴔䴖及诸水禽，上疏谏曰：「方今九鳸时忙，三农并作，田夫拥耒，蚕妇持桑。而以此时采捕奇禽异鸟，供园池之玩，远自江岭，达于京师，力倦担负，食之以鱼肉，间之以稻粮。道路观者，莫不言陛下贱人而贵鸟。陛下当以凤凰为凡鸟，麒麟为凡兽，则䴔䴖、㶉𫛶之类，曷足贵也！陛下昔龙潜藩邸，备历艰危，今氛祲廓清，高居九五，玉帛子女充于后庭，职贡珍奇盈于内府，过此之外，又何求哉？」手诏答曰：「朕先使人取少杂鸟，其使不识朕意，将鸟稍多。卿具奏之，词诚忠恳，深称朕意。卿达识周材，义方敬直，故辍纲辖之重，以处方面之权。果能闲邪存诚，守节弥固，骨鲠忠烈，遇事无隐，言念忠谠，深用喜慰。今赐卿物四十段，用答至言。」《大唐新语》二。《唐语林》五。</p></li>
<li><p><span id="唐轶十一-倪若水-3"></span>
见姚崇<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%94%90%E8%BD%B6%E5%8D%81%E4%B8%80-%E5%A7%9A%E5%B4%87-14">14</a>。</p></li>
<li><p><span id="唐轶十一-倪若水-4"></span>
倪若水藏书甚多，列架不足，叠牕安置，不见天日。子弟直日看书，借书者先投束修羊。《唐余录》（《云仙杂记》三）。</p></li>
<li><p><span id="唐轶十一-倪若水-5"></span>
见魏光乘<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html#%E5%94%90%E8%BD%B6%E5%8D%81%E4%BA%8C-%E9%AD%8F%E5%85%89%E4%B9%98-1">1</a>。</p></li>
</ol>
</div>
<div id="席-豫" class="section level2">
<h2>
<span class="header-section-number">62.34</span> 席　豫<a class="anchor" aria-label="anchor" href="#%E5%B8%AD-%E8%B1%AB"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十一-席豫-1"></span>
唐开元初，席豫以监察御史按覆河西，去河西两驿，下食。求羊肝不得，挞主驿吏，外白肝至。见肝在盘中摇动不息，豫颦蹙良久，令持去。乃取一绢，为羊铸佛。《广异记》（《广记》一一五）。</li>
</ol>
</div>
<div id="崔-琳" class="section level2">
<h2>
<span class="header-section-number">62.35</span> 崔　琳<a class="anchor" aria-label="anchor" href="#%E5%B4%94-%E7%90%B3"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十一-崔琳-1"></span>
开元十一年十二月，吏部侍郎崔琳掌铨，收选人卢怡、裴敦复、于儒卿等十数人。无何，皆入台省，众以为知人。《唐会要》七五。又《广记》一八六引。《谭宾录》（《广记》一七〇）。</p></li>
<li><p><span id="唐轶十一-崔琳-2"></span>
见唐玄宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-50">50</a>。</p></li>
<li><p><span id="唐轶十一-崔琳-3"></span>
崔琳群从多至大官。每宴集，组绶相辉，设一搨置象笏，犹重叠其上。三十年间无中外缌麻之丧。《明皇杂录》（《类说》一六）。又《事文类聚》前集五二引。</p></li>
</ol>
</div>
<div id="高仲舒" class="section level2">
<h2>
<span class="header-section-number">62.36</span> 高仲舒<a class="anchor" aria-label="anchor" href="#%E9%AB%98%E4%BB%B2%E8%88%92"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十一-高仲舒-1"></span>
见姚崇<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%94%90%E8%BD%B6%E5%8D%81%E4%B8%80-%E5%A7%9A%E5%B4%87-18">18</a>。</li>
</ol>
</div>
<div id="崔-沔" class="section level2">
<h2>
<span class="header-section-number">62.37</span> 崔　沔<a class="anchor" aria-label="anchor" href="#%E5%B4%94-%E6%B2%94"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十一-崔沔-1"></span>
开元、天宝之间，传家法者：崔沔之家学，崔均之家法。《大唐传载》。《唐语林》一。</p></li>
<li><p><span id="唐轶十一-崔沔-2"></span>
见李栖筠<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html#%E5%94%90%E8%BD%B6%E5%8D%81%E5%85%AD-%E6%9D%8E%E6%A0%96%E7%AD%A0-2">2</a>。</p></li>
</ol>
</div>
<div id="崔-均" class="section level2">
<h2>
<span class="header-section-number">62.38</span> 崔　均<a class="anchor" aria-label="anchor" href="#%E5%B4%94-%E5%9D%87"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十一-崔均-1"></span>
见崔沔<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%94%90%E8%BD%B6%E5%8D%81%E4%B8%80-%E5%B4%94%E6%B2%94-1">1</a>。</li>
</ol>
</div>
<div id="王-丘" class="section level2">
<h2>
<span class="header-section-number">62.39</span> 王　丘<a class="anchor" aria-label="anchor" href="#%E7%8E%8B-%E4%B8%98"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十一-王丘-1"></span>
开元八年七月，王丘为吏部侍郎，拔擢山阴尉孙逖、桃林尉张镜微、湖城尉张晋明、进士王泠然、李昂等。不数年，登礼阁，掌纶诰焉。《唐会要》七五。又《广记》一八六引。《谭宾录》（《广记》一七〇）。</p></li>
<li><p><span id="唐轶十一-王丘-2"></span>
见萧颖士<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html#%E5%94%90%E8%BD%B6%E5%8D%81%E5%9B%9B-%E8%90%A7%E9%A2%96%E5%A3%AB-3">3</a>。</p></li>
</ol>
</div>
<div id="裴-宽" class="section level2">
<h2>
<span class="header-section-number">62.40</span> 裴　宽<a class="anchor" aria-label="anchor" href="#%E8%A3%B4-%E5%AE%BD"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十一-裴宽-1"></span>
润州刺史韦诜自以族望清华，尝求子婿，虽门地贵盛，声名借甚者，诜悉以为不可。遇岁除日，闲无事，妻孥登城眺览，见数人方于园圃有所瘗。诜异之，召吏指其所访求焉。吏还，白曰：「所见乃参军裴宽所居也。」令与宽俱来。诜话其由，宽曰：「某常自戒义，不以苞苴污其家。今日有人遗鹿，置之而去，既不能自欺，因与家僮瘗于后园，以全其所守。不谓太守见之。」诜因降阶曰：「某有息女，愿授君子。」裴拜谢而去。归谓其妻曰：「尝求佳婿，今果得之。」妻问其谁，即向之城上所见瘗物者。明日，复召来，韦氏举家视其帘下。宽衣碧衫，疏瘦而长，旧制：八品以下衣碧。入门，其家大噱，呼为鹳鹊。诜妻涕泣于帷下。既退，诜谓其妻曰：「爱其女，当令作贤公侯之妻，奈何白如瓠者，人奴之材？」诜竟以女妻之。而韦氏与宽偕老，其福寿贵盛，亲族莫有比焉。故开元、天宝推名家旧望，以宽为称首。《明皇杂录》上。又《广记》一六九引。</p></li>
<li><p><span id="唐轶十一-裴宽-2"></span>
裴宽尚书罢郡西归，汴流中，日晚维舟，见一人坐树下，衣服极弊，因命屈之，与语，大奇之，遂为见知：「以君才识必自当富贵，何贫也？」举船钱帛奴婢贶之。客亦不让所惠，语讫上船，奴婢偃蹇者鞭挞之，裴公益奇之。其人乃张徐州也。《幽闲鼓吹》。又《广记》一六九引。《唐语林》三。</p></li>
<li><p><span id="唐轶十一-裴宽-3"></span>
上命裴宽为河南尹，宽性好释氏，师事普寂禅师，旦夕造谒焉。居一日，宽诣寂，寂曰：「有少事，未暇款语，且请迟回休憩也。」宽乃屏宾从，止于空室。见寂洁涤正堂，焚香端坐。坐未久，忽闻扣门连声云：「一行天师至。」一行入，诣作礼，礼寂之足。礼讫，附耳密语，其貌绝恭。寂但顾云无不可者，语讫入礼，礼语如是三。寂唯云：「是，是！」一行语讫，降阶入南堂，自阖其扉。寂乃徐命弟子云：「遣声钟，一行和尚灭度矣。」左右疾走视之，一如其言。后寂灭度，宽复衰绖。葬之日，徒步出城送之，甚为绅所讥也。《开天传信记》。又《广记》九二引。</p></li>
<li><p><span id="唐轶十一-裴宽-4"></span>
见李林甫<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html#%E5%94%90%E8%BD%B6%E5%8D%81%E4%B8%89-%E6%9D%8E%E6%9E%97%E7%94%AB-18">18</a>。</p></li>
</ol>
</div>
<div id="苏-晋" class="section level2">
<h2>
<span class="header-section-number">62.41</span> 苏　晋<a class="anchor" aria-label="anchor" href="#%E8%8B%8F-%E6%99%8B"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十一-苏晋-1"></span>
见裴光庭<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%94%90%E8%BD%B6%E5%8D%81%E4%B8%80-%E8%A3%B4%E5%85%89%E5%BA%AD-3">3</a>。</p></li>
<li><p><span id="唐轶十一-苏晋-2"></span>
苏晋作曲室，为饮所，名酒窟。又地上每一塼铺一瓯酒，计甎约五万枚。晋日率友朋，次第饮之，取尽而已。《醉仙图记》（《云仙杂记》四）。《澄怀录》（陶本《说郛》二三）。</p></li>
<li><p><span id="唐轶十一-苏晋-3"></span>
唐苏晋，颋之子也，学浮屠术，尝得胡僧慧澄绣弥勒佛一本，宝之，尝曰：「是佛好饮米汁，正与吾性合，吾愿事之，他佛不爱也。」《五杂俎》一六。</p></li>
</ol>
</div>
<div id="李-乂" class="section level2">
<h2>
<span class="header-section-number">62.42</span> 李　乂<a class="anchor" aria-label="anchor" href="#%E6%9D%8E-%E4%B9%82"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十一-李乂-1"></span>
乂为紫微侍郎，与苏颋对掌纶诰，明皇曰：「前有味道、峤，朕今有颋、乂。」皆号苏、李。时宰辅子将授太庙，颋草词久不就，曰：「以遵仲尼之问。」而未能续。乂曰：「何不云『宜采方山之能』？」颋伏其敏。《唐诗纪事》一〇。</li>
</ol>
</div>
<div id="孙-逖" class="section level2">
<h2>
<span class="header-section-number">62.43</span> 孙　逖<a class="anchor" aria-label="anchor" href="#%E5%AD%99-%E9%80%96"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十一-孙逖-1"></span>
逖，河南人。年十五，崔齐公日用试《土火炉赋》，援翰立成。甫冠，三擅甲科。吏侍王丘试《竹帘赋》，降阶约拜，待以殊礼。其典诰也，宰相张九龄掎摭疵瑕，沉吟久之，不能易一字。公除庶子，苑咸草诏曰：「西掖掌纶，朝推无对。」张说命二子施伯仲之礼。江夏李邕自陈州入计，缮录其集，诣公托知己之分。可谓人文之宗师，国风之哲匠也。已上颜真卿序其文。逖终刑部侍郎。《唐诗纪事》二六。　案：此出《颜鲁公文集》一二《相国刑部侍郎赠尚书右仆射孙逖文公集序》。</li>
</ol>
</div>
<div id="李尚隐" class="section level2">
<h2>
<span class="header-section-number">62.44</span> 李尚隐<a class="anchor" aria-label="anchor" href="#%E6%9D%8E%E5%B0%9A%E9%9A%90"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十一-李尚隐-1"></span>
台仪，自大夫已下至监察，通谓之五院御史。国朝践历五院者共三人，为李尚隐、张魏公延赏、温仆射造也。《尚书故实》。又《广记》一八七引。</li>
</ol>
</div>
<div id="崔隐甫" class="section level2">
<h2>
<span class="header-section-number">62.45</span> 崔隐甫<a class="anchor" aria-label="anchor" href="#%E5%B4%94%E9%9A%90%E7%94%AB"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十一-崔隐甫-1"></span>
见唐玄宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-142">142</a>。</li>
</ol>
</div>
<div id="李齐物" class="section level2">
<h2>
<span class="header-section-number">62.46</span> 李齐物<a class="anchor" aria-label="anchor" href="#%E6%9D%8E%E9%BD%90%E7%89%A9"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十一-李齐物-1"></span>
河南尹李齐物，天宝中，左迁竟陵太守。郡城南楼有白烟，刺史不改即死。土人以为常占。齐物被黜，意甚恨恨。楼中忽出白烟，乃发怒云：「吾不畏死，神如余何！」使人寻烟出处。云：「白烟悉白虫，恐是大蛇。」齐物令掘之，其孔渐大，中有大蛇，身如巨瓮。命以镬煎油数十斛，沸则灼之。蛇初雷吼，城堞震动，经日方死。乃使人下堑塞之。齐物亦更无他。《广异记》（《广记》四五七）。</p></li>
<li><p><span id="唐轶十一-李齐物-2"></span>
见裴冕<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html#%E5%94%90%E8%BD%B6%E5%8D%81%E4%BA%94-%E8%A3%B4%E5%86%95-4">4</a>。</p></li>
</ol>
</div>
<div id="徐安贞" class="section level2">
<h2>
<span class="header-section-number">62.47</span> 徐安贞<a class="anchor" aria-label="anchor" href="#%E5%BE%90%E5%AE%89%E8%B4%9E"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十一-徐安贞-1"></span>
徐侍郎安贞，久居中书省。常参李右丞议，恐其罪累，乃逃隐衡山岳寺，为东林掇蔬行者，而暗哑不言者数年。后值修建佛殿，僧中选善书者题其梁，已二三人矣，而徐行者跨过。掌事怒，以杖连击其背。行者乃画地曰：「某口虽不言，昔年曾学大书也，乞试之。」及试，乃题数行，群僧皆悦服，因遣尽书之。时李北海邕游岳过寺，观其题处曰：「不知徐公在此。」乃召至，握手而言曰：「朝列于公，已息论矣。」遂解其布褐，饰以簪裳。僧尝杖击者，潜匿无地。徐谓邕曰：「吾恐逢非罪，遯迹深山。凡庸僧辈，安能识我？汝无疑也。」江夏公因戏之云：「徐郎曾吟『岘山思驻马，汉水忆回舟。』又：『暮雨水犹湿，春风帆正开』。」徐曰：「喑哑之日，时亦默而诵之。」因同载北归，止潭州，察使水亭相迓。徐侍郎指李北海呼曰：「行者潇湘逢故人，得随归客，止乎汀洲之娱，若幽谷之覩太阳者矣。不然委顿岩谷，卒于寺隶也。」《云溪友议》中。又《诗话总龟》前集一四引。《唐诗纪事》二五。《书小史》一。</li>
</ol>
</div>
<div id="姜师度" class="section level2">
<h2>
<span class="header-section-number">62.48</span> 姜师度<a class="anchor" aria-label="anchor" href="#%E5%A7%9C%E5%B8%88%E5%BA%A6"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十一-姜师度-1"></span>
唐先天中，姜师度于长安城中穿渠，绕朝堂坊市，无所不至。上登西楼望之，师度堰水泷柴栰而下，遂授司农卿。于后水涨则奔突，水缩则竭涸。又前开黄河，引水向棣州，费亿兆功，百姓苦其淹渍，又役夫塞河。开元六年，水泛溢，河口堰破，棣州百姓一概没尽。师度以为功，官品益进。又有傅孝忠为太史令，自言明玄象，专行矫谲。京中语曰：「姜师度一心看地，傅孝忠两眼相天。」神武即位，知其矫，并斩之。《朝野佥载》四。</p></li>
<li><p><span id="唐轶十一-姜师度-2"></span>
司农卿姜师度明于川途，善于沟洫，尝于蓟北约魏帝旧渠，傍海新创，号曰平虏渠，以避海难，餽运利焉。时太史令傅孝忠明于玄象，京师为之语曰：「傅孝忠两眼窥天，姜师度一心看地。」言其思穿凿之利也。《大唐新语》四。</p></li>
<li><p><span id="唐轶十一-姜师度-3"></span>
开元初，司农卿姜师度引洛水灌朝邑泽，尽发以修堤堰，墓为水所湍击，今寖颓削焉。《隋唐嘉话》下。</p></li>
<li><p><span id="唐轶十一-姜师度-4"></span>
姜师度好奇诡，为沧州刺史兼按察，造抢车运粮，开河筑堰，州县鼎沸。于鲁城界内种稻置屯，穗蟹食尽，又差夫打蟹。苦之，歌曰：「卤地抑种稻，一概被水沫。年年索蟹夫，百姓不可活。」又为陕州刺史，以永丰仓米运将别征三钱，计以为费。一夕忽云得计，立注楼，从仓建槽，直至于河，长数千丈，而令放米。其不快处，具大杷推之，米皆损耗，多为粉末。兼风激扬，凡一函失米百石，而动即千万数。遣典庾者偿之，家产皆竭；复遣输户自量，至有偿数十斛者。甚害人，方停之。《朝野佥载》二。</p></li>
</ol>
</div>
<div id="萧-炅" class="section level2">
<h2>
<span class="header-section-number">62.49</span> 萧　炅<a class="anchor" aria-label="anchor" href="#%E8%90%A7-%E7%82%85"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十一-萧炅-1"></span>
张九龄知萧炅不学，故相调谑。一日送芋，书称「蹲鸱」。萧答云：「损芋拜嘉，惟蹲鸱未至耳。然仆家多怪，亦不愿见此恶鸟也。」九龄以书示客，满坐大笑。《谐噱录》（陶本《说郛》三四）。《青棠集》（《瑯嬛记》上）。</p></li>
<li><p><span id="唐轶十一-萧炅-2"></span>
沙堤起天宝三年，因萧京兆炅奉请，于要路筑甬道以通车骑，而覆沙其上。《大唐传载》。</p></li>
</ol>
</div>
<div id="郑-繇" class="section level2">
<h2>
<span class="header-section-number">62.50</span> 郑　繇<a class="anchor" aria-label="anchor" href="#%E9%83%91-%E7%B9%87"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十一-郑繇-1"></span>
郑繇少工五言。开元初，山范为岐州刺史，繇为长史，范失白鹰，深所爱惜，因为《失白鹰》诗以致意焉。其诗曰：「白昼文章乱，丹霄羽翮齐。云间呼暂下，雪里放还迷。梁苑惊池鹜，陈仓拂野鸡。不知辽廓外，何处别依栖？」甚为时所讽咏。子审，亦以文章知名。《大唐新语》八。</li>
</ol>
</div>
<div id="郑-审" class="section level2">
<h2>
<span class="header-section-number">62.51</span> 郑　审<a class="anchor" aria-label="anchor" href="#%E9%83%91-%E5%AE%A1"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十一-郑审-1"></span>
郑公审开元中为殿中侍御史，充馆驿使，令每传舍立辰堠，自公始也。《大唐传载》。</li>
</ol>
</div>
<div id="任正理" class="section level2">
<h2>
<span class="header-section-number">62.52</span> 任正理<a class="anchor" aria-label="anchor" href="#%E4%BB%BB%E6%AD%A3%E7%90%86"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十一-任正理-1"></span>
唐李宏，汴州浚仪人也，凶悖无赖，狼戾不仁。每高鞍壮马，巡坊历店，吓庸调租船纲典，动盈数百贯，彊贷商人巨万，竟无一还。商旅惊波，行纲侧胆。任正理为汴州刺史，上十余日，遣手力捉来，责情决六十，杖下而死。工商客生酣饮相欢，远近闻之，莫不称快。《朝野佥载》（《广记》二六三）。</li>
</ol>
</div>
<div id="柳齐物" class="section level2">
<h2>
<span class="header-section-number">62.53</span> 柳齐物<a class="anchor" aria-label="anchor" href="#%E6%9F%B3%E9%BD%90%E7%89%A9"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十一-柳齐物-1"></span>
见柳婕妤<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E6%9F%B3%E5%A9%95%E5%A6%A4-1">1</a>。</li>
</ol>
</div>
<div id="柳范女" class="section level2">
<h2>
<span class="header-section-number">62.54</span> 柳范女<a class="anchor" aria-label="anchor" href="#%E6%9F%B3%E8%8C%83%E5%A5%B3"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十一-柳范女-1"></span>
玄宗柳婕妤有才学，上甚重之。婕妤妹适赵氏，性巧慧，因使工镂板为杂花，象之而为夹结。因婕妤生日，献王皇后一匹，上见而赏之，因敕宫中依样制之。当时甚秘，后渐出，遍于天下，乃为至贱所服。《唐语林》四。</li>
</ol>
</div>
<div id="刘巨麟" class="section level2">
<h2>
<span class="header-section-number">62.55</span> 刘巨麟<a class="anchor" aria-label="anchor" href="#%E5%88%98%E5%B7%A8%E9%BA%9F"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十一-刘巨麟-1"></span>
刘巨麟开元中为广州刺史，弟仲邱为丽政殿学士，兄弟友爱。有罗浮道者为巨麟合丹剂，将分半以遗仲邱，命刀中破之，分铢无差焉。《大唐传载》。</p></li>
<li><p><span id="唐轶十一-刘巨麟-2"></span>
刘巨麟开元末为广府都督，在州恒养一犬，雄劲多力，犬至驯附，有异于他。巨麟常夜迎使，犬忽遮护，不欲令出。巨麟亦悟曰：「犬不使我行耶？」徘徊良久，人至，白使近，巨麟叱曰：「我行部从如云，宁有非意之事？」使家人关犬而出。上马之际，犬亦随之，忽咋一从者喉中，顷之死。巨麟惊愕。搜死者怀中，得利匕首。初巨麟常鞭箠此仆，故修其怨，私欲报复，而犬逆知之，是以免难。《摭异记》（《广记》四三七）。</p></li>
</ol>
</div>
<div id="段崇简" class="section level2">
<h2>
<span class="header-section-number">62.56</span> 段崇简<a class="anchor" aria-label="anchor" href="#%E6%AE%B5%E5%B4%87%E7%AE%80"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十一-段崇简-1"></span>
深州刺史段崇简性贪暴，到任令里正括客，云不得称无。上户每取两人，下户取一人，以刑胁之，人惧，皆妄通。通讫，简云：「不用唤客来，但须见主人。」主人到，处分每客索绢一疋，约一月之内得绢三十车。罢任，发至鹿城县，有一车装绢未满载，欠六百疋，即唤里正，令满之。里正计无所出，遂于县令、丞、尉家一倍举送。至都，拜柳州刺史。《朝野佥载》三。又《广记》二四三引。</li>
</ol>
</div>
<div id="敬-让" class="section level2">
<h2>
<span class="header-section-number">62.57</span> 敬　让<a class="anchor" aria-label="anchor" href="#%E6%95%AC-%E8%AE%A9"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十一-敬让-1"></span>
开元七年正月二十一日，上御紫宸殿，朝集使魏州长史敬让、辰州长史周利贞俱欲奏事，左台御史翟璋监殿廷，揖利贞先进。让以父晖为利贞所毙，不胜愤恨，遂越次而奏：「利贞受武三思使，枉害臣父。」璋劾让不待监引，请付法。上曰：「让诉父枉，不可不矜；朝仪亦不可不肃，可夺一季禄而已。」贬利贞为邕州长史。《唐会要》六二。</li>
</ol>
</div>
<div id="袁楚客" class="section level2">
<h2>
<span class="header-section-number">62.58</span> 袁楚客<a class="anchor" aria-label="anchor" href="#%E8%A2%81%E6%A5%9A%E5%AE%A2"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十一-袁楚客-1"></span>
见唐玄宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-164">164</a>。</li>
</ol>
</div>
<div id="张方回" class="section level2">
<h2>
<span class="header-section-number">62.59</span> 张方回<a class="anchor" aria-label="anchor" href="#%E5%BC%A0%E6%96%B9%E5%9B%9E"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十一-张方回-1"></span>
右拾遗张方回，精神不爽，时人呼为痴汉子。每朝政有失，便抗疏论之，精彩昂然，进不惧死。明皇常谓：「右拾遗张方回，忠贤人也。」《开元天宝遗事》上。</li>
</ol>
</div>
<div id="袁仁敬" class="section level2">
<h2>
<span class="header-section-number">62.60</span> 袁仁敬<a class="anchor" aria-label="anchor" href="#%E8%A2%81%E4%BB%81%E6%95%AC"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十一-袁仁敬-1"></span>
开元二十一年七月，大理卿袁仁敬暴卒。系囚闻之，皆恸哭悲歌曰：「天不恤冤人兮，何夺我慈亲兮。有理无由申兮，痛哉安诉陈兮。」《唐会要》六六。《唐书》（《御览》二三一）。</li>
</ol>
</div>
<div id="崔-皎" class="section level2">
<h2>
<span class="header-section-number">62.61</span> 崔　皎<a class="anchor" aria-label="anchor" href="#%E5%B4%94-%E7%9A%8E"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十一-崔皎-1"></span>
崔皎为长安令，邠王守礼部曲数辈盗马，承前以上长令不敢按问，奴辈愈甚，府县莫敢言者。皎设法擒捕，群奴潜匿王家，皎命就擒之，奴惧，尽缢杀悬于街树，境内肃然。出为怀州刺史。历任内外，咸有声称也。《大唐新语》四。</li>
</ol>
</div>
<div id="韩-琬" class="section level2">
<h2>
<span class="header-section-number">62.62</span> 韩　琬<a class="anchor" aria-label="anchor" href="#%E9%9F%A9-%E7%90%AC"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十一-韩琬-1"></span>
见王本立<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html#%E5%94%90%E8%BD%B6%E4%B8%83-%E7%8E%8B%E6%9C%AC%E7%AB%8B-1">1</a>。</p></li>
<li><p><span id="唐轶十一-韩琬-2"></span>
韩琬少负才华，长安中为高邮主簿，使于都场，以州县徒劳，率然题壁曰：「筋力尽于高邮，容色衰于主簿，岂言行之缺，而友朋之过欤？」景龙中，自亳州司户应制，集于京，吏部员外薛钦緖考琬，策入高等，谓琬曰：「今日非朋友之过欤？昔尝与魏知古、崔璩、卢藏用听《涅槃经》于大云寺，会食，之旧舍，偶见题壁。诸公曰：『此高邮主簿叹后时耶！』顾问主人，方知足下，即末有含蓄意，祈以相汲，今日方申。」琬谢之曰：「士感知己，岂期十年之外，见君子之深心乎？」《大唐新语》六。　案：「薛钦緖」，《新唐书》一一二作「蒋钦绪」，是。</p></li>
<li><p><span id="唐轶十一-韩琬-3"></span>
唐萧𫍯初拜员外，于朝列安闲自若。侍御史王旭曰：「萧子从容省达。」韩琬应声答曰：「萧任司录，早已免杖。岂止今日方省挞耶。」闻者欢笑。《御史台记》（《广记》二五〇）。</p></li>
</ol>
</div>
<div id="元福庆" class="section level2">
<h2>
<span class="header-section-number">62.63</span> 元福庆<a class="anchor" aria-label="anchor" href="#%E5%85%83%E7%A6%8F%E5%BA%86"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十一-元福庆-1"></span>
唐元福庆，河南人。拜右台监察，与韦虚名、任正名颇事轩昂。殿中监察朱评之咏曰：「韦子凝而密，任生直且狂，可怜元福庆，也学坐痴床。」正名闻之，乃自改为「俊且强」。《御史台记》（《广记》二五〇）。</li>
</ol>
</div>
<div id="吕太一" class="section level2">
<h2>
<span class="header-section-number">62.64</span> 吕太一<a class="anchor" aria-label="anchor" href="#%E5%90%95%E5%A4%AA%E4%B8%80"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十一-吕太一-1"></span>
吕太一拜监察御史里行，自负才华而不即真，因咏院中竹叶以寄意焉。其诗曰：「濯濯当轩竹，青青重岁寒。心贞徒见赏，箨小未成竿。」同列张沈和之曰：「闻君庭竹咏，幽意岁寒多。叹息为冠小，良工将奈何。」后迁户部员外。户部与吏部邻司。吏部移牒户部，令墙宇悉竖棘以防令史交通。太一牒报曰：「眷彼吏部，铨综之司。当须简要清通，何必竖篱插棘。」省中赏其俊拔。《大唐新语》八。《御史台记》（《广记》四九四）。《南部新书》辛。</li>
</ol>
</div>
<div id="陆南金" class="section level2">
<h2>
<span class="header-section-number">62.65</span> 陆南金<a class="anchor" aria-label="anchor" href="#%E9%99%86%E5%8D%97%E9%87%91"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十一-陆南金-1"></span>
陆南金博涉经史，言行修谨。开元初，太常少卿卢崇道犯赃，自岭南逃归，匿于南金家。俄为讐人所发，侍御史王旭按之。崇道词引南金，旭处以极法。南金弟赵璧请代兄死。南金执称弟实自诬，以身当死。兄弟争死，旭问其故，赵璧曰：「兄长有能干，家亡母未葬，小妹未嫁，自惟幼劣，生无所益，身自请死。」旭上其状。玄宗嘉而宥之。张说、陆象先等咸相钦重，累迁库部员外。南金祖士季为隋王侗记室兼侍读。侗称制，授侍郎。王充将行篡夺，侗谓士季曰：「隋有天下三十余载，朝廷文武遂无忠烈乎？」士季对曰：「见危授命，臣之夙心。今请因其启事，便加手刃。」后事泄，充遂停士季侍读。贞观初，为太学博士而卒。《大唐新语》六。</li>
</ol>
</div>
<div id="张瑝-张琇" class="section level2">
<h2>
<span class="header-section-number">62.66</span> 张瑝　张琇<a class="anchor" aria-label="anchor" href="#%E5%BC%A0%E7%91%9D-%E5%BC%A0%E7%90%87"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十一-张瑝-1"></span> <span id="唐轶十一-张琇-1"></span>
张审素为隽州都督，有告其赃者，敕监察杨汪按之。汪途中为审素之党所劫，对汪杀告事者。汪到益州，诬审素谋反，搆成其罪，遂斩之，籍没其家。子琇与兄瑝年幼，徙岭外，后各逃归。汪后更名万顷，转殿侍御史。开元二十三年，瑝、琇于东都候万顷，手刃之，系表于斧刃，言复讐之状，遂奔逃。行至泛水，为吏所得。时人皆矜琇等幼穉孝烈，能复父讐，多言合从矜恕。张九龄欲活之。裴曜卿、李林甫固言不可，玄宗以为然，顾谓九龄等曰：「复讐礼所许，杀人亦格律具存。孝子之心，义不顾命。国家设法，焉得容此。杀人成复讐之志，赦之亏格律之道。然道路喧议，当须告示。」乃下诏曰：「张瑝兄弟同杀，推问款成，律有正条，俱合至死。近闻士庶颇有喧词，矜其为父报讐，或言本罪冤滥。但国家设法，事存久要，盖以济人，期于止杀。咎繇作士，法在必行；曾参杀人，亦不可恕。不能加以刑戮，肆诸市朝，宜付河南府告示。」瑝、琇既死，士庶痛之，为作哀诔，牓于衢路。市人敛钱于死处造义井。并葬于北邙，恐为万顷家人所发，作疑冢数所于其所。其为时人之所痛悼者如此。《大唐新语》五。</li>
</ol>
</div>
<div id="王-旭" class="section level2">
<h2>
<span class="header-section-number">62.67</span> 王　旭<a class="anchor" aria-label="anchor" href="#%E7%8E%8B-%E6%97%AD"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十一-王旭-1"></span>
殿中侍御史王旭括宅中别宅女妇风声色目，有稍不承者，以绳勒其阴，令壮士弹竹击之，酸痛不可忍。倒悬一女妇，以石缒其发，遣证与长安尉房恒奸，经三日不承。女妇曰：「侍御如此，若毒儿死，必诉于冥司；若配入宫，必申于主上。终不相放。」旭惭惧，乃舍之。《朝野佥载》二。</p></li>
<li><p><span id="唐轶十一-王旭-2"></span>
见李全交<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%94%90%E8%BD%B6%E5%8D%81%E4%B8%80-%E6%9D%8E%E5%85%A8%E4%BA%A4-1">1</a>。</p></li>
<li><p><span id="唐轶十一-王旭-3"></span>
见李嵩<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%94%90%E8%BD%B6%E5%8D%81%E4%B8%80-%E6%9D%8E%E5%B5%A9-1">1</a>。</p></li>
<li><p><span id="唐轶十一-王旭-4"></span>
见魏光乘<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html#%E5%94%90%E8%BD%B6%E5%8D%81%E4%BA%8C-%E9%AD%8F%E5%85%89%E4%B9%98-2">2</a>。</p></li>
</ol>
</div>
<div id="李-嵩" class="section level2">
<h2>
<span class="header-section-number">62.68</span> 李　嵩<a class="anchor" aria-label="anchor" href="#%E6%9D%8E-%E5%B5%A9"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十一-李嵩-1"></span>
监察御史李嵩、李全交，殿中王旭，京师号为「三豹」。嵩为赤黧豹，交为白额豹，旭为黑豹。皆狼戾不轨，鸩毒无仪，体性狂疏，精神惨刻。每讯囚，必舖棘卧体，削竹签指，方梁压髁，碎瓦搘膝，遣仙人献果、玉女登梯、犊子悬驹、驴儿拔橛、凤凰晒翅、狝猴钻火、上麦索、下阑单，人不聊生，囚皆乞死。肆情锻炼，证是为非，任意指麾，傅空为实。周公、孔子，请伏杀人，伯夷、叔齐，求其劫罪。讯劾干壍，水必有期，推鞫湿泥，尘非不久。来俊臣乞为弟子，索元礼求作门生。被追者皆相谓曰：「牵牛付虎，未有出期，缚鼠与猫，终无脱日。妻子永别，友朋长辞。」京中人相要，作呪曰：「若违心负教，横遭三豹。」其毒害也如此。《朝野佥载》二。</li>
</ol>
</div>
<div id="李全交" class="section level2">
<h2>
<span class="header-section-number">62.69</span> 李全交<a class="anchor" aria-label="anchor" href="#%E6%9D%8E%E5%85%A8%E4%BA%A4"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十一-李全交-1"></span>
监察御史李全交素以罗织酷虐为业，台中号为「人头罗刹」；殿中王旭号为「鬼面夜叉」。讯囚引枷柄向前，名为驴驹拔橛；缚枷头着树，名曰犊子悬车；两手捧枷，累砖于上，号为仙人献果；立高木之上，枷柄向后拗之；名玉女登梯。考柳州典廖福、司门令史张性，并求神狐魅，皆遣唤鹤作凤，证蛇成龙也。《朝野佥载》二。</p></li>
<li><p><span id="唐轶十一-李全交-2"></span>
见李嵩<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%94%90%E8%BD%B6%E5%8D%81%E4%B8%80-%E6%9D%8E%E5%B5%A9-1">1</a>。</p></li>
<li><p><span id="唐轶十一-李全交-3"></span>
岐王府参军石惠恭与监察御史李全交诗曰：「御史非长任，参军不久居。待君迁转后，此职还到余。」因竞放牒往来，全交为之判十余纸以报，乃假手于拾遗张九龄。《朝野佥载》二。</p></li>
<li><p><span id="唐轶十一-李全交-4"></span>
见魏光乘<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html#%E5%94%90%E8%BD%B6%E5%8D%81%E4%BA%8C-%E9%AD%8F%E5%85%89%E4%B9%98-1">1</a>。</p></li>
</ol>
</div>
<div id="王-怡" class="section level2">
<h2>
<span class="header-section-number">62.70</span> 王　怡<a class="anchor" aria-label="anchor" href="#%E7%8E%8B-%E6%80%A1"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十一-王怡-1"></span>
王怡为中丞，宪台之秽；姜晦为掌选侍郎，吏部之秽；崔泰之为黄门侍郎，门下之秽。号为「京师三秽」。《朝野佥载》二。</p></li>
<li><p><span id="唐轶十一-王怡-2"></span>
开元四年，中丞王怡以𫄙获赃钱，叠石重造永济桥，以代舟船，行人颇济焉。在寿安之西。《南部新书》戊。</p></li>
</ol>
</div>
<div id="严安之" class="section level2">
<h2>
<span class="header-section-number">62.71</span> 严安之<a class="anchor" aria-label="anchor" href="#%E4%B8%A5%E5%AE%89%E4%B9%8B"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十一-严安之-1"></span>
严安之、崔谭俱为赤尉，力行猛政。谭恐安之名出己右，每事欲先之。安之使伍伯执大杖引前，谭则益麄其杖。安之越麄，谭亦转麄之。如此至杖大如椽，力不能举。安之遂令执小杖，谭亦益细其杖。安之越细，谭亦转细之。如此至杖大如筯，不能用。安之患其压己，遂都去其杖，使伍伯空手而行。谭果不能学。《封氏闻见记》九。</p></li>
<li><p><span id="唐轶十一-严安之-2"></span>
上御勤政楼大酺，纵士庶观看。百戏竞作，人物填咽，金吾衞士白棒雨下，不能制止。上患之，谓力士曰：「吾以海内丰稔，四方无事，故盛为宴乐，与百姓同欢，不知下人喧乱如此，汝何方止之？」力士曰：「臣不能也。陛下试召严安之处分打塲，以臣所见，必有可观。」上从之。安之到则周行广塲，以手板画地示众曰：「逾此者死！」以是终五日酺宴，咸指其地画曰「严公界境」，无一人敢犯者。《开天传信记》。又《广记》一六四引。《南部新书》甲。《续世说》二。《唐语林》一。</p></li>
</ol>
</div>
<div id="张孝嵩" class="section level2">
<h2>
<span class="header-section-number">62.72</span> 张孝嵩<a class="anchor" aria-label="anchor" href="#%E5%BC%A0%E5%AD%9D%E5%B5%A9"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十一-张孝嵩-1"></span>
京兆人高丽家贫，于御史台替勋官递送文牒。其时令史作伪帖，付高丽追人，拟吓钱。事败，令史逃走，追讨不获。御史张孝嵩捉高丽拷，膝骨落地，两脚俱挛，抑遣代令史承伪。准法断死讫，大理卿状上：故事，准《名例律》，笃疾不合加刑。孝嵩勃然作色曰：「脚挛何废造伪？」命两人舁上市，斩之。《朝野佥载》二。</p></li>
<li><p><span id="唐轶十一-张孝嵩-2"></span>
见魏光乘<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html#%E5%94%90%E8%BD%B6%E5%8D%81%E4%BA%8C-%E9%AD%8F%E5%85%89%E4%B9%98-1">1</a>。</p></li>
</ol>
</div>
</div>
  <div class="chapter-nav">
<div class="prev"><a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81.html"><span class="header-section-number">61</span> 唐人轶事汇编卷十</a></div>
<div class="next"><a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html"><span class="header-section-number">63</span> 唐人轶事汇编卷十二</a></div>
</div></main><div class="col-md-3 col-lg-2 d-none d-md-block sidebar sidebar-chapter">
    <nav id="toc" data-toggle="toc" aria-label="On this page"><h2>On this page</h2>
      <ul class="nav navbar-nav">
<li><a class="nav-link" href="#%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80"><span class="header-section-number">62</span> 唐人轶事汇编卷十一</a></li>
<li><a class="nav-link" href="#%E5%A7%9A-%E5%B4%87"><span class="header-section-number">62.1</span> 姚　崇</a></li>
<li><a class="nav-link" href="#%E5%AE%8B-%E7%92%9F"><span class="header-section-number">62.2</span> 宋　璟</a></li>
<li><a class="nav-link" href="#%E5%88%98%E5%B9%BD%E6%B1%82"><span class="header-section-number">62.3</span> 刘幽求</a></li>
<li><a class="nav-link" href="#%E5%B4%94%E6%97%A5%E7%94%A8"><span class="header-section-number">62.4</span> 崔日用</a></li>
<li><a class="nav-link" href="#%E5%B4%94%E6%97%A5%E7%9F%A5"><span class="header-section-number">62.5</span> 崔日知</a></li>
<li><a class="nav-link" href="#%E9%99%86%E8%B1%A1%E5%85%88"><span class="header-section-number">62.6</span> 陆象先</a></li>
<li><a class="nav-link" href="#%E5%BC%A0-%E8%AF%B4-1"><span class="header-section-number">62.7</span> 张　说</a></li>
<li><a class="nav-link" href="#%E5%8D%A2%E6%80%80%E6%85%8E"><span class="header-section-number">62.8</span> 卢怀慎</a></li>
<li><a class="nav-link" href="#%E6%BA%90%E4%B9%BE%E6%9B%9C"><span class="header-section-number">62.9</span> 源乾曜</a></li>
<li><a class="nav-link" href="#%E8%8B%8F-%E9%A2%8B"><span class="header-section-number">62.10</span> 苏　颋</a></li>
<li><a class="nav-link" href="#%E5%BC%A0%E5%98%89%E8%B4%9E"><span class="header-section-number">62.11</span> 张嘉贞</a></li>
<li><a class="nav-link" href="#%E5%BC%A0%E5%98%89%E7%A5%90"><span class="header-section-number">62.12</span> 张嘉祐</a></li>
<li><a class="nav-link" href="#%E8%90%A7-%E5%B5%A9"><span class="header-section-number">62.13</span> 萧　嵩</a></li>
<li><a class="nav-link" href="#%E8%A3%B4%E5%85%89%E5%BA%AD"><span class="header-section-number">62.14</span> 裴光庭</a></li>
<li><a class="nav-link" href="#%E8%A3%B4%E8%80%80%E5%8D%BF"><span class="header-section-number">62.15</span> 裴耀卿</a></li>
<li><a class="nav-link" href="#%E5%BC%A0%E4%B9%9D%E9%BE%84"><span class="header-section-number">62.16</span> 张九龄</a></li>
<li><a class="nav-link" href="#%E9%92%9F%E7%BB%8D%E4%BA%AC"><span class="header-section-number">62.17</span> 钟绍京</a></li>
<li><a class="nav-link" href="#%E7%8E%8B-%E7%90%9A"><span class="header-section-number">62.18</span> 王　琚</a></li>
<li><a class="nav-link" href="#%E7%8E%8B%E6%AF%9B%E4%BB%B2"><span class="header-section-number">62.19</span> 王毛仲</a></li>
<li><a class="nav-link" href="#%E6%9D%8E%E5%AE%9C%E5%BE%97"><span class="header-section-number">62.20</span> 李宜得</a></li>
<li><a class="nav-link" href="#%E5%A7%9C-%E7%9A%8E"><span class="header-section-number">62.21</span> 姜　皎</a></li>
<li><a class="nav-link" href="#%E5%A7%9C-%E6%99%A6"><span class="header-section-number">62.22</span> 姜　晦</a></li>
<li><a class="nav-link" href="#%E9%AB%98%E5%8A%9B%E5%A3%AB"><span class="header-section-number">62.23</span> 高力士</a></li>
<li><a class="nav-link" href="#%E8%96%9B-%E8%AE%B7"><span class="header-section-number">62.24</span> 薛　讷</a></li>
<li><a class="nav-link" href="#%E7%8E%8B-%E6%99%99"><span class="header-section-number">62.25</span> 王　晙</a></li>
<li><a class="nav-link" href="#%E5%BC%A0%E5%AE%88%E7%8F%AA"><span class="header-section-number">62.26</span> 张守珪</a></li>
<li><a class="nav-link" href="#%E8%A3%B4-%E6%97%BB"><span class="header-section-number">62.27</span> 裴　旻</a></li>
<li><a class="nav-link" href="#%E7%8E%8B%E5%90%9B"><span class="header-section-number">62.28</span> 王君</a></li>
<li><a class="nav-link" href="#%E5%AE%8B%E9%9D%92%E6%98%A5-%E5%AD%A3%E5%B9%BF%E7%90%9B"><span class="header-section-number">62.29</span> 宋青春　季广琛</a></li>
<li><a class="nav-link" href="#%E6%9D%8E-%E6%9D%B0"><span class="header-section-number">62.30</span> 李　杰</a></li>
<li><a class="nav-link" href="#%E6%AF%95%E6%9E%84-%E6%AF%95%E6%A0%A9"><span class="header-section-number">62.31</span> 毕构　毕栩</a></li>
<li><a class="nav-link" href="#%E5%8D%A2%E4%BB%8E%E6%84%BF"><span class="header-section-number">62.32</span> 卢从愿</a></li>
<li><a class="nav-link" href="#%E5%80%AA%E8%8B%A5%E6%B0%B4"><span class="header-section-number">62.33</span> 倪若水</a></li>
<li><a class="nav-link" href="#%E5%B8%AD-%E8%B1%AB"><span class="header-section-number">62.34</span> 席　豫</a></li>
<li><a class="nav-link" href="#%E5%B4%94-%E7%90%B3"><span class="header-section-number">62.35</span> 崔　琳</a></li>
<li><a class="nav-link" href="#%E9%AB%98%E4%BB%B2%E8%88%92"><span class="header-section-number">62.36</span> 高仲舒</a></li>
<li><a class="nav-link" href="#%E5%B4%94-%E6%B2%94"><span class="header-section-number">62.37</span> 崔　沔</a></li>
<li><a class="nav-link" href="#%E5%B4%94-%E5%9D%87"><span class="header-section-number">62.38</span> 崔　均</a></li>
<li><a class="nav-link" href="#%E7%8E%8B-%E4%B8%98"><span class="header-section-number">62.39</span> 王　丘</a></li>
<li><a class="nav-link" href="#%E8%A3%B4-%E5%AE%BD"><span class="header-section-number">62.40</span> 裴　宽</a></li>
<li><a class="nav-link" href="#%E8%8B%8F-%E6%99%8B"><span class="header-section-number">62.41</span> 苏　晋</a></li>
<li><a class="nav-link" href="#%E6%9D%8E-%E4%B9%82"><span class="header-section-number">62.42</span> 李　乂</a></li>
<li><a class="nav-link" href="#%E5%AD%99-%E9%80%96"><span class="header-section-number">62.43</span> 孙　逖</a></li>
<li><a class="nav-link" href="#%E6%9D%8E%E5%B0%9A%E9%9A%90"><span class="header-section-number">62.44</span> 李尚隐</a></li>
<li><a class="nav-link" href="#%E5%B4%94%E9%9A%90%E7%94%AB"><span class="header-section-number">62.45</span> 崔隐甫</a></li>
<li><a class="nav-link" href="#%E6%9D%8E%E9%BD%90%E7%89%A9"><span class="header-section-number">62.46</span> 李齐物</a></li>
<li><a class="nav-link" href="#%E5%BE%90%E5%AE%89%E8%B4%9E"><span class="header-section-number">62.47</span> 徐安贞</a></li>
<li><a class="nav-link" href="#%E5%A7%9C%E5%B8%88%E5%BA%A6"><span class="header-section-number">62.48</span> 姜师度</a></li>
<li><a class="nav-link" href="#%E8%90%A7-%E7%82%85"><span class="header-section-number">62.49</span> 萧　炅</a></li>
<li><a class="nav-link" href="#%E9%83%91-%E7%B9%87"><span class="header-section-number">62.50</span> 郑　繇</a></li>
<li><a class="nav-link" href="#%E9%83%91-%E5%AE%A1"><span class="header-section-number">62.51</span> 郑　审</a></li>
<li><a class="nav-link" href="#%E4%BB%BB%E6%AD%A3%E7%90%86"><span class="header-section-number">62.52</span> 任正理</a></li>
<li><a class="nav-link" href="#%E6%9F%B3%E9%BD%90%E7%89%A9"><span class="header-section-number">62.53</span> 柳齐物</a></li>
<li><a class="nav-link" href="#%E6%9F%B3%E8%8C%83%E5%A5%B3"><span class="header-section-number">62.54</span> 柳范女</a></li>
<li><a class="nav-link" href="#%E5%88%98%E5%B7%A8%E9%BA%9F"><span class="header-section-number">62.55</span> 刘巨麟</a></li>
<li><a class="nav-link" href="#%E6%AE%B5%E5%B4%87%E7%AE%80"><span class="header-section-number">62.56</span> 段崇简</a></li>
<li><a class="nav-link" href="#%E6%95%AC-%E8%AE%A9"><span class="header-section-number">62.57</span> 敬　让</a></li>
<li><a class="nav-link" href="#%E8%A2%81%E6%A5%9A%E5%AE%A2"><span class="header-section-number">62.58</span> 袁楚客</a></li>
<li><a class="nav-link" href="#%E5%BC%A0%E6%96%B9%E5%9B%9E"><span class="header-section-number">62.59</span> 张方回</a></li>
<li><a class="nav-link" href="#%E8%A2%81%E4%BB%81%E6%95%AC"><span class="header-section-number">62.60</span> 袁仁敬</a></li>
<li><a class="nav-link" href="#%E5%B4%94-%E7%9A%8E"><span class="header-section-number">62.61</span> 崔　皎</a></li>
<li><a class="nav-link" href="#%E9%9F%A9-%E7%90%AC"><span class="header-section-number">62.62</span> 韩　琬</a></li>
<li><a class="nav-link" href="#%E5%85%83%E7%A6%8F%E5%BA%86"><span class="header-section-number">62.63</span> 元福庆</a></li>
<li><a class="nav-link" href="#%E5%90%95%E5%A4%AA%E4%B8%80"><span class="header-section-number">62.64</span> 吕太一</a></li>
<li><a class="nav-link" href="#%E9%99%86%E5%8D%97%E9%87%91"><span class="header-section-number">62.65</span> 陆南金</a></li>
<li><a class="nav-link" href="#%E5%BC%A0%E7%91%9D-%E5%BC%A0%E7%90%87"><span class="header-section-number">62.66</span> 张瑝　张琇</a></li>
<li><a class="nav-link" href="#%E7%8E%8B-%E6%97%AD"><span class="header-section-number">62.67</span> 王　旭</a></li>
<li><a class="nav-link" href="#%E6%9D%8E-%E5%B5%A9"><span class="header-section-number">62.68</span> 李　嵩</a></li>
<li><a class="nav-link" href="#%E6%9D%8E%E5%85%A8%E4%BA%A4"><span class="header-section-number">62.69</span> 李全交</a></li>
<li><a class="nav-link" href="#%E7%8E%8B-%E6%80%A1"><span class="header-section-number">62.70</span> 王　怡</a></li>
<li><a class="nav-link" href="#%E4%B8%A5%E5%AE%89%E4%B9%8B"><span class="header-section-number">62.71</span> 严安之</a></li>
<li><a class="nav-link" href="#%E5%BC%A0%E5%AD%9D%E5%B5%A9"><span class="header-section-number">62.72</span> 张孝嵩</a></li>
</ul>

      <div class="book-extra">
        <ul class="list-unstyled">
          
        </ul>
</div>
    </nav>
</div>

</div>
</div> <!-- .container -->

<footer class="bg-primary text-light mt-5"><div class="container"><div class="row">

  <div class="col-12 col-md-6 mt-3">
    <p>"<strong>历史上的一些人</strong>" was written by 林峰. It was last built on 2022-05-30.</p>
  </div>

  <div class="col-12 col-md-6 mt-3">
    <p>This book was built by the <a class="text-light" href="https://bookdown.org">bookdown</a> R package.</p>
  </div>

</div></div>
</footer>
</body>
</html>
