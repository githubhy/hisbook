<!DOCTYPE html>
<html lang="en">
<head>
<meta http-equiv="Content-Type" content="text/html; charset=UTF-8">
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>52 唐人轶事汇编卷二 | 历史上的一些人</title>
<meta name="author" content="林峰">
<meta name="description" content="52.1 唐中宗  见裴炎1。 唐中宗为天后废于房陵，仰天而叹，因抛一石于云中，心祝之曰：「我为帝，即此石不落。」遂为树枝阁之，至今犹存。《独异志》中。又《广记》一三五引。 见崔敬嗣1。 见武皇后53。...">
<meta name="generator" content="bookdown 0.26 with bs4_book()">
<meta property="og:title" content="52 唐人轶事汇编卷二 | 历史上的一些人">
<meta property="og:type" content="book">
<meta property="og:image" content="/images/cover_sheep_thinker.jpeg">
<meta property="og:description" content="52.1 唐中宗  见裴炎1。 唐中宗为天后废于房陵，仰天而叹，因抛一石于云中，心祝之曰：「我为帝，即此石不落。」遂为树枝阁之，至今犹存。《独异志》中。又《广记》一三五引。 见崔敬嗣1。 见武皇后53。...">
<meta name="twitter:card" content="summary">
<meta name="twitter:title" content="52 唐人轶事汇编卷二 | 历史上的一些人">
<meta name="twitter:description" content="52.1 唐中宗  见裴炎1。 唐中宗为天后废于房陵，仰天而叹，因抛一石于云中，心祝之曰：「我为帝，即此石不落。」遂为树枝阁之，至今犹存。《独异志》中。又《广记》一三五引。 见崔敬嗣1。 见武皇后53。...">
<meta name="twitter:image" content="/images/cover_sheep_thinker.jpeg">
<!-- JS --><script src="https://cdnjs.cloudflare.com/ajax/libs/clipboard.js/2.0.6/clipboard.min.js" integrity="sha256-inc5kl9MA1hkeYUt+EC3BhlIgyp/2jDIyBLS6k3UxPI=" crossorigin="anonymous"></script><script src="https://cdnjs.cloudflare.com/ajax/libs/fuse.js/6.4.6/fuse.js" integrity="sha512-zv6Ywkjyktsohkbp9bb45V6tEMoWhzFzXis+LrMehmJZZSys19Yxf1dopHx7WzIKxr5tK2dVcYmaCk2uqdjF4A==" crossorigin="anonymous"></script><script src="https://kit.fontawesome.com/6ecbd6c532.js" crossorigin="anonymous"></script><script src="libs/jquery-3.6.0/jquery-3.6.0.min.js"></script><meta name="viewport" content="width=device-width, initial-scale=1, shrink-to-fit=no">
<link href="libs/bootstrap-4.6.0/bootstrap.min.css" rel="stylesheet">
<script src="libs/bootstrap-4.6.0/bootstrap.bundle.min.js"></script><script src="libs/bs3compat-0.3.1/transition.js"></script><script src="libs/bs3compat-0.3.1/tabs.js"></script><script src="libs/bs3compat-0.3.1/bs3compat.js"></script><link href="libs/bs4_book-1.0.0/bs4_book.css" rel="stylesheet">
<script src="libs/bs4_book-1.0.0/bs4_book.js"></script><script src="libs/accessible-code-block-0.0.1/empty-anchor.js"></script><script src="https://cdnjs.cloudflare.com/ajax/libs/autocomplete.js/0.38.0/autocomplete.jquery.min.js" integrity="sha512-GU9ayf+66Xx2TmpxqJpliWbT5PiGYxpaG8rfnBEk1LL8l1KGkRShhngwdXK1UgqhAzWpZHSiYPc09/NwDQIGyg==" crossorigin="anonymous"></script><script src="https://cdnjs.cloudflare.com/ajax/libs/mark.js/8.11.1/mark.min.js" integrity="sha512-5CYOlHXGh6QpOFA/TeTylKLWfB3ftPsde7AnmhuitiTX4K5SqCLBeKro6sPS8ilsz1Q4NRx3v8Ko2IBiszzdww==" crossorigin="anonymous"></script><!-- CSS --><style type="text/css">
    
    div.hanging-indent{margin-left: 1.5em; text-indent: -1.5em;}
  </style>
</head>
<body data-spy="scroll" data-target="#toc">

<div class="container-fluid">
<div class="row">
  <header class="col-sm-12 col-lg-3 sidebar sidebar-book"><a class="sr-only sr-only-focusable" href="#content">Skip to main content</a>

    <div class="d-flex align-items-start justify-content-between">
      <h1>
        <a href="index.html" title="">历史上的一些人</a>
      </h1>
      <button class="btn btn-outline-primary d-lg-none ml-2 mt-1" type="button" data-toggle="collapse" data-target="#main-nav" aria-expanded="true" aria-controls="main-nav"><i class="fas fa-bars"></i><span class="sr-only">Show table of contents</span></button>
    </div>

    <div id="main-nav" class="collapse-lg">
      <form role="search">
        <input id="search" class="form-control" type="search" placeholder="Search" aria-label="Search">
</form>

      <nav aria-label="Table of contents"><h2>Table of contents</h2>
        <ul class="book-toc list-unstyled">
<li><a class="" href="index.html"></a></li>
<li><a class="" href="%E6%9E%97%E5%B3%B0%E8%AF%84.html"><span class="header-section-number">1</span> 林峰评</a></li>
<li><a class="" href="%E4%B8%89%E5%9B%BD%E9%AD%8F%E5%B8%9D.html"><span class="header-section-number">2</span> 三国魏帝</a></li>
<li><a class="" href="%E4%B8%89%E5%9B%BD%E9%AD%8F%E5%AE%98%E5%91%98.html"><span class="header-section-number">3</span> 三国魏官员</a></li>
<li><a class="" href="%E4%B8%9C%E6%99%8B%E5%B8%9D.html"><span class="header-section-number">4</span> 东晋帝</a></li>
<li><a class="" href="%E5%94%90%E5%AE%98%E5%91%98.html"><span class="header-section-number">5</span> 唐官员</a></li>
<li><a class="" href="%E5%AE%8B%E7%9A%87%E5%B8%9D.html"><span class="header-section-number">6</span> 宋皇帝</a></li>
<li><a class="" href="%E5%AE%8B%E5%AE%98%E5%91%98.html"><span class="header-section-number">7</span> 宋官员</a></li>
<li><a class="" href="%E5%AE%8B%E5%A5%B3%E6%80%A7.html"><span class="header-section-number">8</span> 宋女性</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E9%9B%B6.html"><span class="header-section-number">9</span> 宋人轶事汇编卷零</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80-3.html"><span class="header-section-number">10</span> 宋人轶事汇编卷一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C-4.html"><span class="header-section-number">11</span> 宋人轶事汇编卷二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html"><span class="header-section-number">12</span> 宋人轶事汇编卷三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html"><span class="header-section-number">13</span> 宋人轶事汇编卷四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html"><span class="header-section-number">14</span> 宋人轶事汇编卷五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html"><span class="header-section-number">15</span> 宋人轶事汇编卷六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html"><span class="header-section-number">16</span> 宋人轶事汇编卷七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB.html"><span class="header-section-number">17</span> 宋人轶事汇编卷八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D-1.html"><span class="header-section-number">18</span> 宋人轶事汇编卷九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81-1.html"><span class="header-section-number">19</span> 宋人轶事汇编卷十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html"><span class="header-section-number">20</span> 宋人轶事汇编卷十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html"><span class="header-section-number">21</span> 宋人轶事汇编卷十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html"><span class="header-section-number">22</span> 宋人轶事汇编卷十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html"><span class="header-section-number">23</span> 宋人轶事汇编卷十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html"><span class="header-section-number">24</span> 宋人轶事汇编卷十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html"><span class="header-section-number">25</span> 宋人轶事汇编卷十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html"><span class="header-section-number">26</span> 宋人轶事汇编卷十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html"><span class="header-section-number">27</span> 宋人轶事汇编卷十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html"><span class="header-section-number">28</span> 宋人轶事汇编卷十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html"><span class="header-section-number">29</span> 宋人轶事汇编卷二十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html"><span class="header-section-number">30</span> 宋人轶事汇编卷二十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html"><span class="header-section-number">31</span> 宋人轶事汇编卷二十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html"><span class="header-section-number">32</span> 宋人轶事汇编卷二十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html"><span class="header-section-number">33</span> 宋人轶事汇编卷二十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html"><span class="header-section-number">34</span> 宋人轶事汇编卷二十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html"><span class="header-section-number">35</span> 宋人轶事汇编卷二十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html"><span class="header-section-number">36</span> 宋人轶事汇编卷二十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html"><span class="header-section-number">37</span> 宋人轶事汇编卷二十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html"><span class="header-section-number">38</span> 宋人轶事汇编卷二十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html"><span class="header-section-number">39</span> 宋人轶事汇编卷三十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html"><span class="header-section-number">40</span> 宋人轶事汇编卷三十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html"><span class="header-section-number">41</span> 宋人轶事汇编卷三十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html"><span class="header-section-number">42</span> 宋人轶事汇编卷三十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html"><span class="header-section-number">43</span> 宋人轶事汇编卷三十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html"><span class="header-section-number">44</span> 宋人轶事汇编卷三十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html"><span class="header-section-number">45</span> 宋人轶事汇编卷三十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html"><span class="header-section-number">46</span> 宋人轶事汇编卷三十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html"><span class="header-section-number">47</span> 宋人轶事汇编卷三十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html"><span class="header-section-number">48</span> 宋人轶事汇编卷三十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B%E5%8D%81.html"><span class="header-section-number">49</span> 宋人轶事汇编卷四十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E9%9B%B6.html"><span class="header-section-number">50</span> 唐人轶事汇编卷零</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html"><span class="header-section-number">51</span> 唐人轶事汇编卷一</a></li>
<li><a class="active" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html"><span class="header-section-number">52</span> 唐人轶事汇编卷二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html"><span class="header-section-number">53</span> 唐人轶事汇编卷三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html"><span class="header-section-number">54</span> 唐人轶事汇编卷四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html"><span class="header-section-number">55</span> 唐人轶事汇编卷五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html"><span class="header-section-number">56</span> 唐人轶事汇编卷六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html"><span class="header-section-number">57</span> 唐人轶事汇编卷七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB-1.html"><span class="header-section-number">58</span> 唐人轶事汇编卷八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D.html"><span class="header-section-number">59</span> 唐人轶事汇编卷九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81.html"><span class="header-section-number">60</span> 唐人轶事汇编卷十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html"><span class="header-section-number">61</span> 唐人轶事汇编卷十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html"><span class="header-section-number">62</span> 唐人轶事汇编卷十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html"><span class="header-section-number">63</span> 唐人轶事汇编卷十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html"><span class="header-section-number">64</span> 唐人轶事汇编卷十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html"><span class="header-section-number">65</span> 唐人轶事汇编卷十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html"><span class="header-section-number">66</span> 唐人轶事汇编卷十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html"><span class="header-section-number">67</span> 唐人轶事汇编卷十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html"><span class="header-section-number">68</span> 唐人轶事汇编卷十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html"><span class="header-section-number">69</span> 唐人轶事汇编卷十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html"><span class="header-section-number">70</span> 唐人轶事汇编卷二十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html"><span class="header-section-number">71</span> 唐人轶事汇编卷二十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html"><span class="header-section-number">72</span> 唐人轶事汇编卷二十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html"><span class="header-section-number">73</span> 唐人轶事汇编卷二十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html"><span class="header-section-number">74</span> 唐人轶事汇编卷二十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html"><span class="header-section-number">75</span> 唐人轶事汇编卷二十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html"><span class="header-section-number">76</span> 唐人轶事汇编卷二十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html"><span class="header-section-number">77</span> 唐人轶事汇编卷二十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html"><span class="header-section-number">78</span> 唐人轶事汇编卷二十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html"><span class="header-section-number">79</span> 唐人轶事汇编卷二十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html"><span class="header-section-number">80</span> 唐人轶事汇编卷三十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html"><span class="header-section-number">81</span> 唐人轶事汇编卷三十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html"><span class="header-section-number">82</span> 唐人轶事汇编卷三十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html"><span class="header-section-number">83</span> 唐人轶事汇编卷三十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html"><span class="header-section-number">84</span> 唐人轶事汇编卷三十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html"><span class="header-section-number">85</span> 唐人轶事汇编卷三十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html"><span class="header-section-number">86</span> 唐人轶事汇编卷三十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html"><span class="header-section-number">87</span> 唐人轶事汇编卷三十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html"><span class="header-section-number">88</span> 唐人轶事汇编卷三十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html"><span class="header-section-number">89</span> 唐人轶事汇编卷三十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B%E5%8D%81.html"><span class="header-section-number">90</span> 唐人轶事汇编卷四十</a></li>
<li class="book-part">附录</li>
<li><a class="" href="references.html">参考文献</a></li>
</ul>

        <div class="book-extra">
          
        </div>
      </nav>
</div>
  </header><main class="col-sm-12 col-md-9 col-lg-7" id="content"><div id="唐人轶事汇编卷二" class="section level1">
<h1>
<span class="header-section-number">52</span> 唐人轶事汇编卷二<a class="anchor" aria-label="anchor" href="#%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C"><i class="fas fa-link"></i></a>
</h1>
<div id="唐中宗" class="section level2">
<h2>
<span class="header-section-number">52.1</span> 唐中宗<a class="anchor" aria-label="anchor" href="#%E5%94%90%E4%B8%AD%E5%AE%97"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二-唐中宗-1"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB-1.html#%E5%94%90%E8%BD%B6%E5%85%AB-%E8%A3%B4%E7%82%8E-1">裴炎1</a>。</p></li>
<li><p><span id="唐轶二-唐中宗-2"></span>
唐中宗为天后废于房陵，仰天而叹，因抛一石于云中，心祝之曰：「我为帝，即此石不落。」遂为树枝阁之，至今犹存。《独异志》中。又《广记》一三五引。</p></li>
<li><p><span id="唐轶二-唐中宗-3"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81.html#%E5%94%90%E8%BD%B6%E5%8D%81-%E5%B4%94%E6%95%AC%E5%97%A3-1">崔敬嗣1</a>。</p></li>
<li><p><span id="唐轶二-唐中宗-4"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E6%AD%A6%E7%9A%87%E5%90%8E-53">武皇后53</a>。</p></li>
<li><p><span id="唐轶二-唐中宗-5"></span>
张柬之既迁则天于上阳宫，中宗犹以皇太子监国，告武氏之庙。时累日阴翳，侍御史崔浑奏曰：「方今国命初复，正当徽号称唐，顺万姓之心。奈何告武氏庙？庙宜毁之，复唐鸿业，天下幸甚。」中宗深纳之。制命既行，阴云四除，万里澄廓，咸以为天人之应。《大唐新语》二。《唐语林》五。</p></li>
<li><p><span id="唐轶二-唐中宗-6"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E6%AD%A6%E7%9A%87%E5%90%8E-54">武皇后54</a>。</p></li>
<li><p><span id="唐轶二-唐中宗-7"></span>
唐中宗朝，安乐、太平诸公主用事，东西置两铨，恣行请托、或有斜封受官，预用来秋阙。《海录碎事》二一。</p></li>
<li><p><span id="唐轶二-唐中宗-8"></span>
景龙中，斜封得官者二百人，从屠贩而践高位。景云践祚，尚书宋璟、御史大夫毕构奏停斜封人官。璟、构出，后见鬼人彭卿受斜封人贿赂，奏云见孝和，怒曰：「我与人官，何因夺却。」于是斜封皆复旧职。《朝野佥载》一。</p></li>
<li><p><span id="唐轶二-唐中宗-9"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81.html#%E5%94%90%E8%BD%B6%E5%8D%81-%E8%90%A7%E8%87%B3%E5%BF%A0-2">萧至忠2</a>。</p></li>
<li><p><span id="唐轶二-唐中宗-10"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%94%90%E8%BD%B6%E5%8D%81%E4%B8%80-%E5%AE%8B%E7%92%9F-8">宋璟8</a>。</p></li>
<li><p><span id="唐轶二-唐中宗-11"></span>
上巳祓禊，赐侍臣细柳圈，云：「带之免虿毒瘟疫。」《景龙文馆记》（张本《说郛》七七、陶本《说郛》四六）。又《御览》九四七、《类说》六引。《酉阳杂俎》前集一。</p></li>
<li><p><span id="唐轶二-唐中宗-12"></span>
十月帝诞辰，内殿宴群臣，联句云……帝谓侍臣曰：「今天下无事，朝野多欢，欲与卿等词人，时赋诗宴乐，可识朕意，不须惜醉。」大学士李峤、宗楚客等跪奏曰：「臣等多幸，同遇昌期。谬以不才，策名文馆。思励驽朽，庶裨河岳。既陪天欢，不敢不醉。」此后每游别殿，幸离宫，驻跸芳苑，鸣笳仙禁，或戚里宸筵，王门卺席，无不毕从。《唐诗纪事》一。《景龙文馆记》（陶本《说郛》四六）。又《类说》六引。</p></li>
<li><p><span id="唐轶二-唐中宗-13"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81.html#%E5%94%90%E8%BD%B6%E5%8D%81-%E6%AD%A6%E5%B9%B3%E4%B8%80-1">武平一1</a>。</p></li>
<li><p><span id="唐轶二-唐中宗-14"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81.html#%E5%94%90%E8%BD%B6%E5%8D%81-%E9%9F%A6%E5%97%A3%E7%AB%8B-3">韦嗣立3</a>、4。</p></li>
<li><p><span id="唐轶二-唐中宗-15"></span>
〔景龙〕四年春，上宴于桃花园，群臣毕从。学士李峤等各献桃花诗，上令宫女歌之。辞既清婉，歌仍妙绝。献诗者舞蹈称万岁。上𠡠太常简二十篇入乐府，号曰《桃花行》。《景龙文馆记》（陶本《说郛》四六）。又《御览》九六七引。</p></li>
<li><p><span id="唐轶二-唐中宗-16"></span>
〔景龙〕四年清明，中宗幸梨园，命侍臣为拔河之戏。以大麻𫄠两头系十余小索，每索数人执之以挽，六弱为输。时七宰相二驸马为东朋，三相五将为西朋。仆射韦巨源、少师唐休璟以年老，随𫄠而踣，久不能起。帝以为笑乐。《景龙文馆记》（陶本《说郛》四六、张本《说郛》七七）。又《类说》六引。《封氏闻见记》六。《唐语林》五。</p></li>
<li><p><span id="唐轶二-唐中宗-17"></span>
四月上巳日，上幸司农少卿王光辅庄。驾还朝后，中书侍郎南阳岑羲设茗，饮蒲萄浆，与学士等讨论经史。《景龙文馆记》（陶本《说郛》四六）。又《御览》九七二引。</p></li>
<li><p><span id="唐轶二-唐中宗-18"></span>
四年夏四月，上与侍臣于树下摘樱桃，恣其食。末后于蒲萄园大陈宴席，奏宫乐至暝，每人赐朱樱两笼也。《景龙文馆记》（陶本《说郛》四六）。又《御览》九六九引。</p></li>
<li><p><span id="唐轶二-唐中宗-19"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81.html#%E5%94%90%E8%BD%B6%E5%8D%81-%E5%B4%94%E6%B9%9C-4">崔湜4</a>。</p></li>
<li><p><span id="唐轶二-唐中宗-20"></span>
中宗景龙中，召学士赐猎，作吐陪行，前方后圆也。有二大雕，上仰望之，有放挫啼曰：「臣能取之。」乃悬死鼠于鸢足，联其目，放而钧焉，二雕果击于鸢盘。狡兔起前，上举挝击毙之，帝称「那庚」，从臣皆呼万岁。《酉阳杂俎》前集一。</p></li>
<li><p><span id="唐轶二-唐中宗-21"></span>
中宗令扬州造方丈镜，铸铜为桂树，金花银叶，帝每骑马自照，人马并在镜中。专知官高邮县令幼临也。《朝野佥载》三。</p></li>
<li><p><span id="唐轶二-唐中宗-22"></span>
中宗时，殿中奏蹀马之戏，宛转中律。遇作饮酒乐者，以口啣杯，卧而复起，吐蕃大惊。《景龙文馆记》（陶本《说郛》四六）。又《类说》六引。</p></li>
<li><p><span id="唐轶二-唐中宗-23"></span>
上尝梦日乌飞，蝙蝠数十逐而堕地。惊觉，召万回僧，曰：「大家即是上天时。」翌日而崩。《酉阳杂俎》前集一。</p></li>
</ol>
</div>
<div id="韦皇后" class="section level2">
<h2>
<span class="header-section-number">52.2</span> 韦皇后<a class="anchor" aria-label="anchor" href="#%E9%9F%A6%E7%9A%87%E5%90%8E"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二-韦皇后-1"></span>
隋开皇中，京兆韦衮有奴曰桃符，每征讨将行，有胆力。衮至左衞中郎，以桃符久从驱使，乃放从良。桃符家有黄，宰而献之，因问衮乞姓。衮曰：「止从我姓为韦氏。」符叩头曰：「不敢与郎君同姓。」衮曰：「汝但从之，此有深意。」故至今为「黄犊子韦」，即韦庶人其后也。不许异姓者，盖虑年代深远，子孙或与韦氏通婚，此其意也。《朝野佥载》三。</p></li>
<li><p><span id="唐轶二-韦皇后-2"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81.html#%E5%94%90%E8%BD%B6%E5%8D%81-%E5%91%A8%E4%BB%81%E8%BD%A8-1">周仁轨1</a>。</p></li>
<li><p><span id="唐轶二-韦皇后-3"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81.html#%E5%94%90%E8%BD%B6%E5%8D%81-%E8%A3%B4%E8%B0%88-1">裴谈1</a>。</p></li>
<li><p><span id="唐轶二-韦皇后-4"></span>
韦庶人葬其父韦玄贞，号酆王。葬毕，官人路见鬼师雍文智，诈宣酆王教曰：「常作官人，甚大艰苦，宜与赏，着绿者与绯。」韦庶人悲恸，欲依鬼教与之。未处分间，有告文智诈受赂贿，验，遂斩之。《朝野佥载》三。</p></li>
<li><p><span id="唐轶二-韦皇后-5"></span>
韦庶人之全盛日，好厌祷，并将昏镜以照人，令其速乱，与崇仁坊邪俗师婆阿来专行厌魅。平王诛之。后往往于殿上掘得巫蛊，皆逆韦之辈为之也。《朝野佥载》三。</p></li>
<li><p><span id="唐轶二-韦皇后-6"></span>
景龙中，韦庶人置石台于此街（今按：指朱雀门街），在开化一坊之间。雕刻彩缕，上建颂台，蛟龙蟠绕，下有石马、石狮子、侍衞之像。初，韦氏矫称衣箱有五色云气，使画工图像，以示于朝。及节愍太子遇害，韦氏乃上中宗《圣威神武颂》，刊石以纪其事，谓之颂台。上官昭容之文也。并勒公卿姓名于上，谄词伪事。有乖典实。景云元年毁之。《长安志》七。</p></li>
<li><p><span id="唐轶二-韦皇后-7"></span>
景龙中谣曰：「黄柏犊子挽纼断，两脚踏地鞋断。」六月，平王诛逆韦，欲作乱。鞋断者，事不成。阿韦是「黄犊」之后也。《朝野佥载》一。</p></li>
<li><p><span id="唐轶二-韦皇后-8"></span>
逆韦之妹，冯太和之妻，号七姨，信邪，见豹头枕以辟邪，白泽枕以去魅，作伏熊枕以为宜男。太和死，嗣虢王娶之。韦之败也，虢王斫七姨头送朝堂，则知辟邪之枕无效矣。《朝野佥载》五。</p></li>
</ol>
</div>
<div id="上官昭容" class="section level2">
<h2>
<span class="header-section-number">52.3</span> 上官昭容<a class="anchor" aria-label="anchor" href="#%E4%B8%8A%E5%AE%98%E6%98%AD%E5%AE%B9"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二-上官昭容-1"></span>
上官昭容者，侍郎仪之孙也。仪子得罪，妇郑氏填宫，遗腹生昭容。其母将诞之夕，梦人与秤，曰：「持之秤量天下文士。」郑氏冀其男也。及生昭容，视之，曰：「秤量天下，岂是汝耶？」口中哑哑如应曰「是」。《刘宾客嘉话录》。又《广记》一三七引。《景龙文馆记》（《广记》二七一）。《唐语林》三。《南部新书》庚。</p></li>
<li><p><span id="唐轶二-上官昭容-2"></span>
今妇人面饰用花子，起自昭容上官氏所制，以掩点迹。《酉阳杂俎》八。</p></li>
<li><p><span id="唐轶二-上官昭容-3"></span>
上官昭容自制花子以掩黯处。天后每对宰臣，令昭容卧床裙下，录所奏事。一日，窃窥宰臣，上觉，退朝怒甚，取甲刀刺面上，不许拔，昭容遽为《乞拔刀子》诗。后为花子以掩痕也。《北户录》（《类说》一三）。</p></li>
<li><p><span id="唐轶二-上官昭容-4"></span>
高皇帝御群臣，赋《宴赏双头牡丹》诗，惟上官昭容一联为绝丽，所谓「势如连璧友，心若臭兰人」者。使夫婉儿稍知义训，亦足为贤妇人，而称量天下，何足道哉！此祸成，所以无赦于死也。有文集一百卷行于世。《龙城录》下。《异人录》（《类说》一二）。</p></li>
<li><p><span id="唐轶二-上官昭容-5"></span>
中宗正月晦日幸昆明池赋诗，群臣应制百余篇。帐殿前结彩楼，命昭容选一首为新翻御制曲。从臣悉集其下，须臾纸落如飞，各认其名而怀之。既进，唯沈、宋二诗不下。又移时，一纸飞坠，竞取而观，乃沈诗也。及闻其评曰：「二诗工力悉敌。沈诗落句云『微臣雕朽质，羞睹豫章材』，盖词气已竭。宋诗云『不愁明月尽，自有夜珠来』，犹陟健举。」沈乃伏，不敢复争。宋之问诗曰：「春豫灵池近，沧波帐殿开。舟凌石鲸动，查拂斗牛回。节晦蓂全落，春迟柳暗催。象溟看浴景，烧劫辨沉灰。镐饮周文乐，汾歌汉武才。不愁明月尽，自有夜珠来。」《唐诗纪事》三。</p></li>
<li><p><span id="唐轶二-上官昭容-6"></span>
逆韦诗什并上官昭容所制。昭容，上官仪孙女，博涉经史，研精文笔，班婕妤、左嫔无以加。《朝野佥载》（《后村诗话》续集三）。</p></li>
</ol>
</div>
<div id="唐睿宗" class="section level2">
<h2>
<span class="header-section-number">52.4</span> 唐睿宗<a class="anchor" aria-label="anchor" href="#%E5%94%90%E7%9D%BF%E5%AE%97"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二-唐睿宗-1"></span>
滋水驿在长乐驿之东，睿皇在藩日经此厅，厅西壁画一胡头，因题曰：「唤出眼何用苦深藏，缩却鼻何畏不闻香。」《南部新书》戊。</p></li>
<li><p><span id="唐轶二-唐睿宗-2"></span>
睿宗尝阅内库，见一鞭，金色，长四尺，数节有虫啮处，状如盘龙，靶上悬牙牌，题象耳皮，或言隋宫库旧物也。上为冀王时，寝斋壁上，蜗迹成天字，上惧，遽扫之，经数日如初。及即位，雕玉铸黄金为蜗形，分置于释道像前。《酉阳杂俎》前集一。又《分门古今类事》二引。　案：《广记》一三五引《录异记》以蜗牛迹为玄宗在藩邸事，当误。</p></li>
<li><p><span id="唐轶二-唐睿宗-3"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D.html#%E5%94%90%E8%BD%B6%E4%B9%9D-%E5%AE%89%E9%87%91%E8%97%8F-1">安金藏1</a>。</p></li>
<li><p><span id="唐轶二-唐睿宗-4"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81.html#%E5%94%90%E8%BD%B6%E5%8D%81-%E8%90%A7%E8%87%B3%E5%BF%A0-2">萧至忠2</a>。</p></li>
<li><p><span id="唐轶二-唐睿宗-5"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E4%B8%AD%E5%AE%97-8">唐中宗8</a>。</p></li>
<li><p><span id="唐轶二-唐睿宗-6"></span>
见太平公主8。</p></li>
<li><p><span id="唐轶二-唐睿宗-7"></span>
景云二年二月，睿宗谓侍臣曰：「有术士上言，五日内有急兵入宫，卿等为朕备之。」左右失色，莫敢对。张说进曰：「此有谗人设计，拟摇动东宫耳。陛下若使太子监国，则君臣分定，自然窥觎路绝，灾难不生。」姚崇、宋璟、郭元振进曰：「如说所言。」睿宗大悦，即日诏皇太子监国。时太平公主将有夺宗之计，于光范门内乘步辇，俟执政以讽之，众皆恐惧。宋璟昌言曰：「太子有大功于天下，真社稷主，安敢妄有异议。」遂与姚崇奏：「公主就东都，出宁王已下为刺史，以息人心。」睿宗曰：「朕更无兄弟，唯有太平一妹，朝夕欲得相见。卿勿言，余并依卿所奏。」公主闻之，大怒。玄宗惧，乃奏崇、璟离间骨肉，请加罪黜，悉停宁王已下外授。崇贬申州刺史，璟楚州刺史。《大唐新语》一。</p></li>
<li><p><span id="唐轶二-唐睿宗-8"></span>
睿宗闻金仙、玉真公主饮素，日令以九龙食轝装逍遥炙赐之。《清异录》下。</p></li>
<li><p><span id="唐轶二-唐睿宗-9"></span>
监察御史慕容珣奏弹西明寺僧慧范，以其通宫人张氏，张即太平公主乳母也，侵夺百姓。上以为御史当不避豪贵，见公主出居蒲州，乃敢弹射，在日不言，状涉间离骨肉，遂贬为密州员外司马。《统纪》（《通鉴考异》一二）。</p></li>
<li><p><span id="唐轶二-唐睿宗-10"></span>
先天初，上御安福门观灯，太常作歌乐，出宫女歌舞，朝士能文者为踏歌，声调入云。《辇下岁时记》（陶本《说郛》六九）。又《古今事文类聚前集》七引。</p></li>
<li><p><span id="唐轶二-唐睿宗-11"></span>
睿宗先天二年正月十五、十六夜，于京师安福门外作灯轮高二十丈，衣以锦绮，饰以金玉，燃五万盏灯，簇之如花树。宫女千数，衣罗绮，曳锦绣，耀珠翠，施香粉。一花冠、一巾帔皆万钱，装束一妓女皆至三百贯。妙简长安、万年少女妇千余人，衣服、花钗、媚子亦称是，于灯轮下踏歌三日夜，欢乐之极，未始有之。《朝野佥载》三。又《广记》二三六引。</p></li>
</ol>
</div>
<div id="唐玄宗" class="section level2">
<h2>
<span class="header-section-number">52.5</span> 唐玄宗<a class="anchor" aria-label="anchor" href="#%E5%94%90%E7%8E%84%E5%AE%97"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二-唐玄宗-1"></span>
玄宗始三岁封楚王，时则天因御高楼，抱之眺望，误坠于地，左右失声，奔下扶拥，帝怡然无亏损之状，则天甚奇之。《天中记》一二。</p></li>
<li><p><span id="唐轶二-唐玄宗-2"></span>
唐天后尝召诸皇孙坐于殿上，观其嬉戏，取竺西国所贡玉环钏杯盘，列于前后，纵令争取，以观其志。莫不奔竞，厚有所获，独玄宗端坐，略不为动。后大奇之，抚其背曰：「此儿当为太平天子。」遂命取玉龙子以赐。玉龙子，太宗于晋阳宫得之，文德皇后常置之衣箱中，及大帝载诞之三日后，以朱络衣褓并玉龙子赐焉。其后常藏之内府。虽其广不数寸，而温润精巧，非人间所有。及玄宗即位，每京师雨，必虔诚祈祷。将有霖注，逼而视之，若奋鳞鬣。开元中，三辅大旱，玄宗复祈祷，而涉旬无雨，帝密投南内之龙池，俄而云物暴起，风雨随作。及幸西蜀，车驾次渭水，将渡，驻跸于水滨。左右侍御或有临流濯弄者，于沙中得之。上闻惊喜，视之泫然流泣曰：「此吾昔时所宝玉龙子也。」自此，每夜中光彩辉烛一室。上既还京，为小黄门攘窃以遗李辅国，李辅国常置于柜中。辅国将败，夜闻柜中有声，开视之，已亡其所。《明皇杂录》上。又《广记》四〇一引。《神异录》（《广记》三九六）。</p></li>
<li><p><span id="唐轶二-唐玄宗-3"></span>
上为皇孙时，风表瓌异，神彩英迈，尝于朝堂叱武攸暨曰：「朝堂，我家朝堂，汝得恣蜂虿而狼顾耶？」则天闻而惊异之，再三顾曰：「此儿气概，终当为吾家太平天子也。」《开天传信记》。《唐语林》四。</p></li>
<li><p><span id="唐轶二-唐玄宗-4"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D.html#%E5%94%90%E8%BD%B6%E4%B9%9D-%E7%A5%9E%E7%A7%80-1">神秀1</a>。</p></li>
<li><p><span id="唐轶二-唐玄宗-5"></span>
景云中，吐蕃遣使迎金城公主，中宗于梨园亭子赐观打毬。吐蕃赞咄奏言：「臣部曲有善毬者，请与汉敌。」上令仗内试之。决数都，吐蕃皆胜。时玄宗为临淄王，中宗又令与嗣虢王邕、驸马杨慎交、武秀等四人，敌吐蕃十人。玄宗东西驱突，风回电激，所向无前。吐蕃功不获施，其都满赞咄犹此仆射也。中宗甚悦，赐强明绢数百段，学士沈佺期、武平一等皆献诗。《封氏闻见记》六。</p></li>
<li><p><span id="唐轶二-唐玄宗-6"></span>
上自临淄郡王为潞州别驾，乞假归京师，观时晦迹，尤用卑损。会春暮，豪家子数辈盛酒馔，游于昆明池，选胜方宴。上戎服臂小鹰于野次，因疾驱直突会前，诸子辈颇露难色。忽一少年持酒船唱令曰：「宜以门族官品备陈之。」酒及于上，因大声曰：「曾祖天子，父相王，临淄郡王某也。」诸少年闻之，惊走四散，不敢复视于车服。上因联饮三银船，尽一巨（馅）〔觥〕，徐乘马而东去。《松窗杂录》。《南部新书》甲。《唐语林》四。《青琐高议》后集二。</p></li>
<li><p><span id="唐轶二-唐玄宗-7"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%94%90%E8%BD%B6%E5%8D%81%E4%B8%80-%E7%8E%8B%E7%90%9A-1">王琚1</a>。</p></li>
<li><p><span id="唐轶二-唐玄宗-8"></span>
潞州启圣宫有明皇帝欹枕斜书壁处，并腰鼓马槽竝在。公为潞州从事，皆见之。《尚书故实》。《唐语林》五。《集注分类东坡先生诗》一一《赠写真何充秀才》叶尧卿注引《尚书谭录》亦载，「并腰鼓马槽竝在」下有「明皇有一目微斜，故作横撚箭之状」。</p></li>
<li><p><span id="唐轶二-唐玄宗-9"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%9D%BF%E5%AE%97-7">唐睿宗7</a>。</p></li>
<li><p><span id="唐轶二-唐玄宗-10"></span>
玄宗之在东宫，为太平公主所忌，朝夕伺察，纤微闻于上；而宫阙左右亦潜持两端，以附太平之势。时元献皇后得幸，方娠，玄宗惧太平，欲令服药除之，而无可与语者。张说以侍读得进太子宫中，玄宗从容谋及说，说亦密赞其事。他日，说又入侍，因怀去胎药三煮剂以献。玄宗得其药，喜，尽去左右，独搆火殿中，煮未及熟，怠而假寐。肸蚃之际，有神人长丈余，身披金甲，操戈绕药三匝，煮尽覆而无遗焉。玄宗起视，异之，复增火，又投一剂，煮于鼎中，因就榻瞬目以候之，而见神覆煮如初。凡三煮皆覆，乃止。明日，说又至，告其详。说降阶拜贺曰：「天所命也，不可去。」厥后，元献皇后思食酸，玄宗亦以告说。说每因进经，辄袖木瓜以献。故开元中，说恩泽莫之与比；肃宗之于说子均、垍，若亲戚昆弟云。〔柳〕芳本张说所引，说尝自陈述，与力士词协也。《次柳氏旧闻》。《广记》一三六引作《柳氏史》。</p></li>
<li><p><span id="唐轶二-唐玄宗-11"></span>
今上之为潞州别驾，将入朝，有军人韩凝礼，自谓知兆，上因以食箸试之。既布卦，一箸无故自起，凡三偃三起，观者以为大吉征。既而诛韦氏，定天位，因此行也。凝礼起家五品，至今犹存。《隋唐嘉话》下。又《广记》一三五引。</p></li>
<li><p><span id="唐轶二-唐玄宗-12"></span>
上皇始平祸乱，在宫所与道士冯存澄因射复得卦，曰「合因」，又得卦曰「斩关」，又得卦曰「铸印乘轩」。存澄启谢曰：「昔此卦三灵为最善，黄帝胜炎帝而筮得之，所谓合因斩关，铸印乘轩，始当果断，终得嗣天。」上皇掩其口曰：「止矣！」默识之矣。后即位，应其术焉。《龙城录》下。《续前定录》。</p></li>
<li><p><span id="唐轶二-唐玄宗-13"></span>
今上既诛韦氏，擢用贤俊，改中宗之政，依贞观故事，有志者莫不想望太平。中书令元之、侍中璟、御史大夫构、河南尹杰，皆一时之选，时人称姚、宋、毕、李焉。《隋唐嘉话》下。《唐语林》四。</p></li>
<li><p><span id="唐轶二-唐玄宗-14"></span>
上皇初登极，梦二龙啣符自红雾中来，上大隶「姚崇宋璟」四字，扐之两大树上，宛延而去。梦回，上召申王圆兆。王进曰：「两木，相也。二人名为天遣龙致于树，即知崇、璟当为辅相兆矣。」《龙城录》下。《续前定录》。</p></li>
<li><p><span id="唐轶二-唐玄宗-15"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%94%90%E8%BD%B6%E5%8D%81%E4%B8%80-%E5%A7%9A%E5%B4%87-5">姚崇5</a>。</p></li>
<li><p><span id="唐轶二-唐玄宗-16"></span>
玄宗初即位，体貌大臣，宾礼故老，尤注意于姚崇、宋璟，引见便殿，皆为之兴，去则临轩以送。其他宰臣，优宠莫及。至李林甫以宗室近属，上所援用，恩意甚厚，而礼遇渐轻。姚崇为相，尝于上前请序进郎吏，上顾视殿宇不注，崇再三言之，冀上少售，而卒不对。崇益恐，趋出。而高力士奏曰：「陛下初承鸿业，宰臣请事，即当面言可否。而崇言之，陛下不视，臣恐宰臣必大惧。」上曰：「朕既任崇以庶政，事之大者当白奏，朕与共决之；如郎署吏秩甚卑，崇独不能决，而重烦吾耶？」崇至中书，方悸不自安。会力士宣事，因为言上意，崇且解且喜。朝廷闻者，皆以上有人君之大度，得任人之道焉。《次柳氏旧闻》。</p></li>
<li><p><span id="唐轶二-唐玄宗-17"></span>
开元初，山东大蝗。姚元崇请分遣使捕蝗埋之。上曰：「蝗，天灾也，诚由不德而致焉。卿请捕蝗，得无违而伤义乎？」元崇进曰：「臣闻《大田》诗曰『秉畀炎火』者，捕蝗之术也。古人行之于前，陛下用之于后，古人行之，所以安农；陛下行之，所以除害。臣闻安农，非伤义也，农安则物丰，除害则人丰乐，兴农去害，有国之大事也，幸陛下熟思之。」上喜曰：「事既师古，用可救时，是朕心也。」遂行之。时中外咸以为不可，上谓左右曰：「吾与贤相讨论已定，捕蝗之事，敢议者死！」是岁所司结奏捕蝗虫凡百余万石，时无饥馑，天下赖焉。《开天传信记》。《唐语林》一。</p></li>
<li><p><span id="唐轶二-唐玄宗-18"></span>
明皇在便殿，甚思姚元崇论时务。七月十五日，苦雨不止，泥泞盈尺。上令侍御者抬步辇召学士来。时元崇为翰林学士，中外荣之。自古急贤待士，帝王如此者，未之有也。《开元天宝遗事》上。《唐语林》五。《五色线》上。　案：《容斋随笔》一辨其误，曰：「元崇自武后时已为宰相，及开元初三入辅矣。」</p></li>
<li><p><span id="唐轶二-唐玄宗-19"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%94%90%E8%BD%B6%E5%8D%81%E4%B8%80-%E5%A7%9A%E5%B4%87-16">姚崇16</a>。</p></li>
<li><p><span id="唐轶二-唐玄宗-20"></span>
宋璟为宰相，朝野人心归美焉。时春御宴，帝以所用金筯令内臣赐璟。虽受所赐，莫知其由，未敢陈谢。帝曰：「所赐之物，非赐汝金，盖赐卿之筯，表卿之直也。」璟遂下殿拜谢。《开元天宝遗事》上。</p></li>
<li><p><span id="唐轶二-唐玄宗-21"></span>
明皇忧勤国政，谏无不从，或有章疏规讽，则探其理道优长者贮于金函中，日置于右，时取读之，未尝懈怠也。《开元天宝遗事》下。《五总志》。</p></li>
<li><p><span id="唐轶二-唐玄宗-22"></span>
唐高力士于太宗陵寝宫，见梳箱一、柞木梳一、黑角篦一、草根刷子一，叹曰：「先帝亲正皇极，以致升平，随身服用，唯留此物。将欲传示子孙，永存节俭。」具以奏闻。明皇诣陵，至寝宫，问所留示者何在？力士捧跪上，上跪奉，肃敬如不可胜，曰：「夜光之珍，垂棘之璧，将何以愈此？」即命史官书之典册。是时，明皇履位未久，厉精为治，故见太宗故物而惕然有感。及侈心一动，穷天下之力不足以副其求，尚何有于此哉？《容斋续笔》一四。事当据《高力士外传》。</p></li>
<li><p><span id="唐轶二-唐玄宗-23"></span>
开元始年，上悉出金银珠玉锦绣之物于朝堂，若山积而焚之，示不复御用也。《隋唐嘉话》下。《唐语林》二。</p></li>
<li><p><span id="唐轶二-唐玄宗-24"></span>
玄宗以风俗奢靡，开元二年秋七月，制：乘舆服御、金银器玩，宜令有司销毁，以供军国之用。其珠玉锦绣，焚于殿前。后妃以下，皆无得服珠玉、锦缕、钿绣也。《续世说》九。</p></li>
<li><p><span id="唐轶二-唐玄宗-25"></span>
神武皇帝七月即位，东都白马寺铁像头无故自落于殿门外。自后捉搦僧尼严急，令拜父母等，未成者并停革，后出者科决，还俗者十八九焉。《朝野佥载》一。</p></li>
<li><p><span id="唐轶二-唐玄宗-26"></span>
上始入斜谷，天尚早，烟雾甚晦。知顿使、给事中韦倜于野中得新熟酒一壶，跪献于马首者数四，上不为之举。倜惧，乃注以他器，引满于前。上曰：「卿以我为疑耶？始吾御宇之初，尝饮，大醉损一人，吾悼之，因以为戒，迨今四十余年，未尝甘酒味。」指力士及近侍者曰：「此皆知之，非绐卿也。」从臣闻之，无不感悦。上孜孜儆戒也如是。富有天下，仅五十载，岂不由斯道乎？《次柳氏旧闻》。《绀珠集》五、《类说》二一引作《明皇十七事》。（陶本《说郛》三六作《次柳氏旧闻》、五二作《明皇十七事》。）《南部新书》辛。</p></li>
<li><p><span id="唐轶二-唐玄宗-27"></span>
上皇在巴西郡，宰臣请高力士奏蜀中气候温瘴，宜数进酒。上皇令高力士宣旨曰：「朕本嗜酒，断之已久，终不再饮，深愧卿等意也。」力士因说：「上皇开元四年，因醉怒杀一人，明日都不记得，犹召之。左右具奏，上怆然不言，乃赐御库绢五百匹用给丧事，更令力士就宅宣旨致祭。从兹断酒，虽下药，亦不辄饮。」《幸蜀记》（《通鉴考异》一五）。</p></li>
<li><p><span id="唐轶二-唐玄宗-28"></span>
开元初，上励精理道，铲革讹弊，不六七年，天下大治，河清海晏，物殷俗阜。安西诸国，悉平为郡县。自开远门西行，亘地万余里，入河湟之赋税。左右藏库，财物山积，不可胜较。四方丰稔，百姓殷富，管户一千余万，米一斗三四文，丁壮之人，不识兵器。路不拾遗，行者不囊粮。其瑞叠应，重译麕至，人情欣欣然，感登岱告成之事。上犹惕励不已，为让者数四焉。是时，刘晏年八岁，献《东封书》。上览而奇之，命宰相出题，就中书试验。张说、源乾曜等咸宠荐。上以晏间生秀妙，引晏于内殿，纵六宫观看。贵妃坐晏于膝上，亲为晏画眉总丱髻。宫中人投果遗花者，不可胜数也。寻拜晏秘书省正字。《开天传信记》。《唐语林》三。</p></li>
<li><p><span id="唐轶二-唐玄宗-29"></span>
开元六年，西幸至兰峰顿。乘舆每出，所宿侍臣皆从。既而驰逐原野，然从官分散，宰相即先于前顿朝堂列位，乘舆至，必鞭揖之方入。是日，上垂鞭盛气，不顾而入，苏、宋惧。盖怒河南尹李朝隐桥顿不备也，解之方息。《南部新书》戊。</p></li>
<li><p><span id="唐轶二-唐玄宗-30"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%94%90%E8%BD%B6%E5%8D%81%E4%B8%80-%E8%8B%8F%E9%A2%8B-16">苏颋16</a>。</p></li>
<li><p><span id="唐轶二-唐玄宗-31"></span>
华岳云台观中方之上，有山崛起，半瓮之状，名曰：瓮肚峰。上赏望，嘉其高迥。欲于峰腹大凿「开元」二字，填以白石，令百余里望见。谏官上言，乃止。《开天传信记》。又《广记》三九七引。《南部新书》壬。</p></li>
<li><p><span id="唐轶二-唐玄宗-32"></span>
车驾次华阴，上见岳神数里迎谒。上问左右，莫之见。遂诏诸巫问神安在，独老巫阿马婆奏云：「三郎，在路左，朱发紫衣，迎候陛下。」上顾笑之，仍敕阿马婆，敕神先归。上至庙，见神橐鞬，俯伏庭东南大柏树下，又诏阿马婆问之，对如上见。上加敬礼，命阿马婆致意，而旋降诏先诣岳，封为金天王，仍上自书制碑文以宠异之。其碑高五十余尺，阔丈余，厚四五尺，天下碑莫比也。其阴刻扈从太子王公以下百官名氏。制作壮丽，巧无伦比焉。《开天传信记》。又《广记》二八三、《广卓异记》一引。</p></li>
<li><p><span id="唐轶二-唐玄宗-33"></span>
明皇东封，至嘉会顿，有兔起于御马之前，引弓傍射，获之。时突厥遣其大臣颉利发入朝，因扈从，颉利发下马捧兔，舞蹈曰：「圣人神武超绝，若天上则不知，人间无也。」《海录碎事》一〇上。</p></li>
<li><p><span id="唐轶二-唐玄宗-34"></span>
上封太山，进次荥阳旃然河上，见黑龙，命弧矢射之。矢发，龙潜灭，自尔旃然伏流，于今百余年矣。按旃然即济水也，溢而为荥，遂名旃然。《左传》云「楚师济于旃然」是也。《开天传信记》。又《广记》四二〇引。《唐语林》四。</p></li>
<li><p><span id="唐轶二-唐玄宗-35"></span>
上将登封太山，益州进白骡至，洁朗丰润，权奇伟异，上遂亲乘之。柔习安便，不知登降之倦。告成礼毕，复乘而下。才下山坳，休息未久，而有司言白骡无疾而殪。上叹异之，谥曰白骡将军，命有司具槥椟，叠石为墓。在封禅坛北一里余，于今存焉。《开天传信记》。又《广记》四三六引。</p></li>
<li><p><span id="唐轶二-唐玄宗-36"></span>
开元十三年，玄宗既封禅，问贺知章曰：「前代帝王，何故秘玉牒之文？」知章对曰：「玉牒本通神明之意。前代帝王所求各异，或祷年算，或求神仙，其事微密，故外人莫知之。」玄宗曰：「朕今此行，皆为苍生祈福，更无私请，宜将玉牒示百寮。」其词曰：「有唐嗣天子臣某乙，敢昭告于昊天上帝：天启李氏，运兴土德。高祖、太宗，受命立极。高宗升平，六合殷盛。中宗绍复，继体丕定。上帝眷祐，锡臣忠武。底绥内难，翼戴圣父。恭承大宝，十有三年。敬若天意，四海宴然。封祀岱岳，谢成于天。子孙百禄，苍生受福。」御制撰《太山铭》亲札勒山顶。诏张说制《封祀坛碑》以纪功德。《大唐新语》一三。</p></li>
<li><p><span id="唐轶二-唐玄宗-37"></span>
上封太山回，车驾次上党。路之父老，负担壶浆，远近迎谒。上皆亲加存问，受其献馈，锡赉有差。父老有先与上相识者，上悉赐酒食，与之话旧。故过村部，必令询访孤老丧疾之家，加吊恤之。父老忻忻然，莫不瞻戴叩乞驻留焉。及车驾过金桥，御路萦转，上见数十里间，旌纛鲜洁，羽衞整肃。顾谓左右曰：「张说言：『勒兵三十万，旌旗千里间。陕右上党，至于太原。』见《后土碑》。真才子也。」左右皆称万岁。上遂诏吴道玄、韦无忝、陈闳，令同制《金桥图》。圣容及上所乘照夜白马，陈闳主之；桥梁、山水、车舆、人物、草树、雁鸟、器仗、帷幕，吴道玄主之；狗马、骡驴、牛羊、骆驼、猫、猴、猪貀四足之类，韦无忝主之。图成，时谓三绝焉。《开天传信记》。又《广记》二一二引。《图画见闻志》五。《唐语林》四。</p></li>
<li><p><span id="唐轶二-唐玄宗-38"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%94%90%E8%BD%B6%E5%8D%81%E4%B8%80-%E7%8E%8B%E6%AF%9B%E4%BB%B2-1">王毛仲1</a>。</p></li>
<li><p><span id="唐轶二-唐玄宗-39"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html#%E5%94%90%E8%BD%B6%E5%8D%81%E4%BA%94-%E6%9D%8E%E6%B3%8C-1">李泌1</a></p></li>
<li><p><span id="唐轶二-唐玄宗-40"></span>
十七年，丞相源乾曜、张说以八月初五今上生之日，请为千秋节，百姓祭皆就此日，名为赛白帝。群臣上万岁寿，王公戚里进金镜绶带，士庶结丝承露囊，更相遗问。《隋唐嘉话》下。《封氏闻见记》四。《唐语林》八。</p></li>
<li><p><span id="唐轶二-唐玄宗-41"></span>
开元十九年冬，驾东巡至陕，以厅为殿，郭门皆属城门局。薛王车半夜发，及郭，西门不开，掌门者云：「钥匙进内。」家仆不之信，乃坏锁彻关而入。比明日，有司以闻，上以金吾警夜不谨，将军段崇简授代州督，坏锁奴杖杀之。《南部新书》己。</p></li>
<li><p><span id="唐轶二-唐玄宗-42"></span>
明皇每朝政有阙，则虚怀纳谏，大开士路。早朝百辟趋班，帝见张九龄风威秀整，异于众僚，谓左右曰：「朕每见九龄，使我精神顿生。」《开元天宝遗事》下。《唐语林》四。</p></li>
<li><p><span id="唐轶二-唐玄宗-43"></span>
玄宗开元二十四年，时在东都。因宫中有怪，明日召宰相，欲西幸。裴稷山、张曲江谏曰：「百姓场圃未毕，请待冬中。」是时李林甫初拜相，窃知上意，及班旅退，佯为蹇步。上问：「何故脚疾？」对曰：「臣非脚疾，愿独奏事。」乃言：「二京，陛下东西宫也。将欲驾幸，焉用择时？假有妨于刈获，则独可蠲免沿路租税。臣请宣示有司，即日西幸。」上大说，自此驾至长安，不复东矣。旬月，耀卿、九龄俱罢，而牛仙客进焉。《国史补》上。又《广记》二四〇引。《唐语林》五。</p></li>
<li><p><span id="唐轶二-唐玄宗-44"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%94%90%E8%BD%B6%E5%8D%81%E4%B8%80-%E5%BC%A0%E4%B9%9D%E9%BE%84-6">张九龄6</a>。</p></li>
<li><p><span id="唐轶二-唐玄宗-45"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html#%E5%94%90%E8%BD%B6%E5%8D%81%E4%B8%89-%E6%9D%8E%E6%9E%97%E7%94%AB-9">李林甫9</a>。</p></li>
<li><p><span id="唐轶二-唐玄宗-46"></span>
开元二十五年西幸，驻跸寿安连曜宫。宫侧有精舍，庭内刹柱高五丈。有立于承露盘者，上望见之，初谓奸盗觇视宫掖，使中官就竿下诘之。人曰：「吾欲舍身。本是知汤前官，被知汤中使邀钱物，已输十缣，索仍不已。每进汤水，辄投土其中，事若阙供，责怒必死，宁死于舍身尔。」具以闻，诏高力士召知汤中使赍绢于竿下谢之，仍命彻尚舍衞尉幕委积于竿下。其人礼十方毕，以身投地，坠于幕外。举体深红色，初尚微动，须臾绝。诏集文武从官于朝堂，杖杀中使，勅府县厚葬殒者。《南部新书》戊。</p></li>
<li><p><span id="唐轶二-唐玄宗-47"></span>
唐开元末，于弘农古函谷关得宝符，白石赤文，正成「乘」字。识者解之云：「乘者四十八，所以示圣人御历之数也。」及帝幸蜀之来岁，正四十八年。得宝之时，天下歌之曰：「得宝耶？弘农耶？弘农耶？得宝耶？」得宝之年，遂改元为天宝。《开天传信记》。</p></li>
<li><p><span id="唐轶二-唐玄宗-48"></span>
天宝初，安思顺进五色玉带，又于左藏库中得五色玉杯。上怪近日西賮无五色玉，令责安西诸蕃。蕃言比常进，皆为小勃律所劫，不达。上怒，欲征之，群臣多谏。独李右座林甫赞成上意，且言武臣王天运谋勇可将。乃命王天运将四万人，兼统诸蕃兵伐之。及逼勃律城下，勃律君长恐惧请罪，悉出宝玉，愿岁贡献。天运不许，即屠城，虏三千人及其珠玑而还。勃律中有术者言，将军无义，不祥，天将大风雪矣。行数百里，忽惊风四起，雪花如翼，风激小海水成冰柱，起而复摧。经半日，小海涨涌，四万人一时冻死，唯蕃汉各一人得还。《酉阳杂俎》前集一四。又《广记》四〇一引。</p></li>
<li><p><span id="唐轶二-唐玄宗-49"></span>
天宝中，诸公主相效进食，上命中官袁思艺为检校进食使，水陆珍羞数千，一盘之贵，盖中人十家之产。中书舍人窦华尝因退朝，遇公主进食，方列于通衢，乃传呵按辔，行于其间。宫苑小儿数百人奋挺而前，华仅以身免。《明皇杂录》补遗。《续世说》九。</p></li>
<li><p><span id="唐轶二-唐玄宗-50"></span>
玄宗善八分书，凡命将相，皆先以御札书其名，置案上。会太子入侍，上举金瓯覆其名，以告之曰：「此宰相名也，汝庸知其谁耶？射中，赐尔巵酒。」肃宗拜而称曰：「非崔琳、卢从愿乎？」上曰：「然。」因举瓯以示之，乃赐巵酒。是时，琳与从愿皆有宰相望，玄宗将倚为相者数矣，终以宗族繁盛，附托者众，卒不用。《次柳氏旧闻》。《绀珠集》五、《类说》二一引作《明皇十七事》（陶本《说郛》三六作《次柳氏旧闻》、五二作《明皇十七事》）。《唐语林》三。</p></li>
<li><p><span id="唐轶二-唐玄宗-51"></span>
玄宗尝器重苏颋，欲待以为相，礼遇顾问，与群臣特异。欲命相前一日，上秘密不欲左右知，迨夜将艾，乃令草诏，访于侍臣曰：「外廷直宿谁？」遂命秉烛召来，至则中书舍人萧嵩。上即以颋姓名授嵩，令草制书。既成，其词曰「国之瓌宝」。上寻读三四，谓嵩曰：「颋，瓌之子，朕不欲斥其父名，卿为刊削之。」上仍命撤帐中屏风与嵩，嵩惭惧流汗，笔不能下者久之。上以嵩抒思移时，必当精密，不觉前席以观。唯改曰：「国之珍宝」，他无更易。嵩既退，上掷其草于地曰：「虚有其表耳。」嵩长大多髯，上故有是名。左右失笑。上闻，遽起掩其口，曰：「嵩虽才艺非长，人臣之贵，亦无与比，前言戏耳。」其默识神览，皆此类也。《明皇杂录》下。又（《广记》四九五引。《唐诗纪事》一四。</p></li>
<li><p><span id="唐轶二-唐玄宗-52"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%94%90%E8%BD%B6%E5%8D%81%E4%B8%80-%E8%8B%8F%E9%A2%8B-8">苏颋8</a>、11。</p></li>
<li><p><span id="唐轶二-唐玄宗-53"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%94%90%E8%BD%B6%E5%8D%81%E4%B8%80-%E8%8B%8F%E9%A2%8B-8">苏颋8</a>、11。</p></li>
<li><p><span id="唐轶二-唐玄宗-54"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%94%90%E8%BD%B6%E5%8D%81%E4%B8%80-%E5%BC%A0%E5%98%89%E8%B4%9E-3">张嘉贞3</a>。</p></li>
<li><p><span id="唐轶二-唐玄宗-55"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%94%90%E8%BD%B6%E5%8D%81%E4%B8%80-%E8%90%A7%E5%B5%A9-3">萧嵩3</a>。</p></li>
<li><p><span id="唐轶二-唐玄宗-56"></span>
源乾曜因奏事称旨，上悦之，于是骤拔用，历户部侍郎、京兆尹，以至宰相。异日，上独与力士语曰：「尔知吾拔用乾曜之速乎？」曰：「不知也。」上曰：「吾以其容貌言语类萧至忠，故用之。」力士曰：「至忠不尝负陛下乎？陛下何念之深也？」上曰：「至忠晚乃谬计耳。其初立朝，得不谓贤相乎？」上之爱才宥过，闻者无不感悦。《次柳氏旧闻》。《广记》二〇二引作《国史补》。陶本《说郛》三六作《次柳氏旧闻》，五二作《明皇十七事》。《唐语林》五。参见萧至忠3。</p></li>
<li><p><span id="唐轶二-唐玄宗-57"></span>
玄宗为太子时，爱妾号鸾儿，多从中贵董逍遥微行。以轻罗造梨花散蘂，裛以月麟香，号「袖里春」，所至暗遗之。《史讳录》（《云仙杂记》一）。</p></li>
<li><p><span id="唐轶二-唐玄宗-58"></span>
明皇开元初，宫人被进御者，日印选以绸缪记印于臂上，文曰「风月常新」。印毕，渍以桂红膏，则水洗色不退。《史讳录》（《云仙杂记》五）。</p></li>
<li><p><span id="唐轶二-唐玄宗-59"></span>
开元中，后宫繁众，侍御寝者难于取舍，为彩局儿以定之。集宫嫔，用骰子掷，最胜一人乃得专夜。宦珰私号骰子为「剉角媒人」。《清异录》上。</p></li>
<li><p><span id="唐轶二-唐玄宗-60"></span>
开元中，颁赐边军纩衣，制于宫中。有兵士于短袍中得诗曰：「沙场征戍客，寒苦若为眠。战袍经手作，知落阿谁边。畜意多添线，含情更著绵。今生已过也，重结后身缘。」兵士以诗白于帅，帅进之。玄宗命以诗遍示六宫，曰：「有作者勿隐，吾不罪汝。」有一宫人自言万死。玄宗深悯之，遂以嫁得诗人。仍谓之曰：「我与汝结今身缘。」边人皆感泣。《本事诗·情感》。《唐诗纪事》七八。</p></li>
<li><p><span id="唐轶二-唐玄宗-61"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E7%8E%8B%E7%9A%87%E5%90%8E-1">王皇后1</a>。</p></li>
<li><p><span id="唐轶二-唐玄宗-62"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E6%9F%B3%E5%A9%95%E5%A6%A4-1">柳婕妤1</a>。</p></li>
<li><p><span id="唐轶二-唐玄宗-63"></span>
开元末，明皇每至春时旦暮，宴于宫中，使嫔妃辈争插艳花，帝亲捉粉蝶放之，随蝶所止幸之。后因杨妃专宠，遂不复此戏也。《开元天宝遗事》上。</p></li>
<li><p><span id="唐轶二-唐玄宗-64"></span>
明皇未得妃子，宫中嫔妃辈投金钱赌侍帝寝，以亲者为胜。召入妃子，遂罢此戏。《开元天宝遗事》下。</p></li>
<li><p><span id="唐轶二-唐玄宗-65"></span>
天宝中，天下无事。选六宫风流艳态者，名「花鸟使」，主晏。《大唐传载》。《南部新书》庚。《唐语林》五。</p></li>
<li><p><span id="唐轶二-唐玄宗-66"></span>
五月五日，明皇避暑游兴庆池，与妃子昼寝于水殿中。宫嫔辈凭栏倚槛，争看雌雄二㶉戏于水中。帝时拥贵妃于绡帐内，谓宫嫔曰：「尔等爱水中㶉，争如我被底鸳鸯？」《开元天宝遗事》下。</p></li>
<li><p><span id="唐轶二-唐玄宗-67"></span>
明皇秋八月，太液池有千叶白莲数枝盛开，帝与贵戚宴赏焉。左右皆叹羡。久之，帝指贵妃示于左右曰：「争如我解语花？」《开元天宝遗事》下。</p></li>
<li><p><span id="唐轶二-唐玄宗-68"></span>
御苑新有千叶桃花，帝亲折一枝插于妃子宝冠上，曰：「此个花尤能助娇态也。」《开元天宝遗事》上。</p></li>
<li><p><span id="唐轶二-唐玄宗-69"></span>
明皇正宠妃子，不视朝政。安禄山初承圣睠，因进助情花香百粒，大小如粳米而色红。每当寝处之际，则含香一粒，助情发兴，筋力不倦。帝秘之曰：「此亦汉之慎恤胶也。」《开元天宝遗事》上。</p></li>
<li><p><span id="唐轶二-唐玄宗-70"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E6%9D%A8%E8%B4%B5%E5%A6%83-8">杨贵妃8</a>、9、16、21~23。</p></li>
<li><p><span id="唐轶二-唐玄宗-71"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E6%9D%A8%E8%B4%B5%E5%A6%83-8">杨贵妃8</a>、9、16、21~23。</p></li>
<li><p><span id="唐轶二-唐玄宗-72"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E6%9D%A8%E8%B4%B5%E5%A6%83-8">杨贵妃8</a>、9、16、21~23。</p></li>
<li><p><span id="唐轶二-唐玄宗-73"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E6%9D%A8%E8%B4%B5%E5%A6%83-8">杨贵妃8</a>、9、16、21~23。</p></li>
<li><p><span id="唐轶二-唐玄宗-74"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E6%9D%A8%E8%B4%B5%E5%A6%83-8">杨贵妃8</a>、9、16、21~23。</p></li>
<li><p><span id="唐轶二-唐玄宗-75"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E6%9D%A8%E8%B4%B5%E5%A6%83-8">杨贵妃8</a>、9、16、21~23。</p></li>
<li><p><span id="唐轶二-唐玄宗-76"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html#%E5%94%90%E8%BD%B6%E5%8D%81%E4%B8%89-%E6%9D%A8%E5%9B%BD%E5%BF%A0-13">杨国忠13</a>、14。</p></li>
<li><p><span id="唐轶二-唐玄宗-77"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html#%E5%94%90%E8%BD%B6%E5%8D%81%E4%B8%89-%E6%9D%A8%E5%9B%BD%E5%BF%A0-13">杨国忠13</a>、14。</p></li>
<li><p><span id="唐轶二-唐玄宗-78"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html#%E5%94%90%E8%BD%B6%E5%8D%81%E5%9B%9B-%E5%AE%89%E7%A6%84%E5%B1%B1-7">安禄山7</a><sub>10、12</sub>17、25、31。</p></li>
<li><p><span id="唐轶二-唐玄宗-79"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html#%E5%94%90%E8%BD%B6%E5%8D%81%E5%9B%9B-%E5%AE%89%E7%A6%84%E5%B1%B1-7">安禄山7</a><sub>10、12</sub>17、25、31。</p></li>
<li><p><span id="唐轶二-唐玄宗-80"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html#%E5%94%90%E8%BD%B6%E5%8D%81%E5%9B%9B-%E5%AE%89%E7%A6%84%E5%B1%B1-7">安禄山7</a><sub>10、12</sub>17、25、31。</p></li>
<li><p><span id="唐轶二-唐玄宗-81"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html#%E5%94%90%E8%BD%B6%E5%8D%81%E5%9B%9B-%E5%AE%89%E7%A6%84%E5%B1%B1-7">安禄山7</a><sub>10、12</sub>17、25、31。</p></li>
<li><p><span id="唐轶二-唐玄宗-82"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html#%E5%94%90%E8%BD%B6%E5%8D%81%E5%9B%9B-%E5%AE%89%E7%A6%84%E5%B1%B1-7">安禄山7</a><sub>10、12</sub>17、25、31。</p></li>
<li><p><span id="唐轶二-唐玄宗-83"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html#%E5%94%90%E8%BD%B6%E5%8D%81%E5%9B%9B-%E5%AE%89%E7%A6%84%E5%B1%B1-7">安禄山7</a><sub>10、12</sub>17、25、31。</p></li>
<li><p><span id="唐轶二-唐玄宗-84"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html#%E5%94%90%E8%BD%B6%E5%8D%81%E5%9B%9B-%E5%AE%89%E7%A6%84%E5%B1%B1-7">安禄山7</a><sub>10、12</sub>17、25、31。</p></li>
<li><p><span id="唐轶二-唐玄宗-85"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html#%E5%94%90%E8%BD%B6%E5%8D%81%E5%9B%9B-%E5%AE%89%E7%A6%84%E5%B1%B1-7">安禄山7</a><sub>10、12</sub>17、25、31。</p></li>
<li><p><span id="唐轶二-唐玄宗-86"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html#%E5%94%90%E8%BD%B6%E5%8D%81%E5%9B%9B-%E5%AE%89%E7%A6%84%E5%B1%B1-7">安禄山7</a><sub>10、12</sub>17、25、31。</p></li>
<li><p><span id="唐轶二-唐玄宗-87"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html#%E5%94%90%E8%BD%B6%E5%8D%81%E5%9B%9B-%E5%AE%89%E7%A6%84%E5%B1%B1-7">安禄山7</a><sub>10、12</sub>17、25、31。</p></li>
<li><p><span id="唐轶二-唐玄宗-88"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html#%E5%94%90%E8%BD%B6%E5%8D%81%E5%9B%9B-%E5%AE%89%E7%A6%84%E5%B1%B1-7">安禄山7</a><sub>10、12</sub>17、25、31。</p></li>
<li><p><span id="唐轶二-唐玄宗-89"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html#%E5%94%90%E8%BD%B6%E5%8D%81%E4%B8%89-%E6%9D%8E%E6%9E%97%E7%94%AB-19">李林甫19</a>。</p></li>
<li><p><span id="唐轶二-唐玄宗-90"></span>
玄宗时童谣曰：「燕燕飞上天，女儿铺白毡，毡上有千钱。」时幽州又有谣曰：「旧来夸载竿，今日不堪看，但看五月里，清水河边见契丹。」其后禄山反。《集异志》三。</p></li>
<li><p><span id="唐轶二-唐玄宗-91"></span>
兴庆宫，上潜龙之地，圣历初五王宅也。上性友爱，及即位，立楼于宫之西南垣，署曰「花萼相辉」。朝退，亟与诸王游，或置酒为乐。时天下无事，号太平者垂五十年。及羯胡犯阙，乘传遽以告，上欲迁幸，复登楼置酒，四顾凄，乃命进玉环。玉环者，睿宗所御琵琶也。异时，上张乐宫殿中，每尝置之别榻，以黄帕覆之，不以杂他乐器，而未尝持用。至，俾乐工贺怀智取调之，又命禅定寺僧段师取弹之。时美人善歌从者三人，使其中一人歌《水调》。毕奏，上将去，复留眷眷，因使视楼下有工歌而善《水调》者乎？一少年心悟上意，自言颇工歌，亦善《水调》。使之登楼且歌，歌曰：「山川满目泪沾衣，富贵荣华能几时。不见只今汾水上，唯有年年秋雁飞。」上闻之，潸然出涕，顾侍者曰：「谁为此词？」或对曰：「宰相李峤。」上曰：「李峤真才子也。」不待曲终而去。《次柳氏旧闻》。《白孔六帖》六一、六二、九四引作《明皇杂录》。《本事诗·事感》。《唐诗纪事》一〇。</p></li>
<li><p><span id="唐轶二-唐玄宗-92"></span>
上遣中使曹仙领千人击鼓于春明门外，又令烧闲厩草积，烟焰燎天。上将乘马，杨国忠谏，以为：「当谨守宗祧，不可轻动。」韦见素力争，以为：「贼势逼近，人心不固，陛下不可不出避狄。国忠暗与贼通，其言不可听。」往返数四，上乃从见素议。加魏方进御史大夫，充前路知顿使。《幸蜀记》（《通鉴考异》一五）。　案：《考异》以为「事乃近诬」。</p></li>
<li><p><span id="唐轶二-唐玄宗-93"></span>
玄宗西幸，车驾自延秋门出，杨国忠请由左藏库而去，上从之。望见千余人持火炬以俟，上驻跸曰：「何用此为？」国忠对曰：「请焚库积，无为盗守。」上歛容曰：「盗至若不得此，当厚歛于民，不如与之，无重困吾赤子也。」命撤火炬而后行。闻者皆感激流涕，迭相谓曰：「吾君爱人如此，福未艾也。虽太王去豳，何以过此乎？」《次柳氏旧闻》。陶本《说郛》三六引作《次柳氏旧闻》、五二作《明皇十七事》。《唐语林》一。</p></li>
<li><p><span id="唐轶二-唐玄宗-94"></span>
銮驾自延秋门出，百官尚未知。明日亦〔未〕（□）有来朝者。已而宫嫔乱出，驴马入殿，辇运库物。上过渭桥后，杨国忠令烧断其路。上知之，使高力士走马至桥，止之曰：「今百姓苍惶，各求生路，何得断绝！」令力士扑灭了来。上止望贤宫，从官告饥，乃命杀马，拆行宫木煮肉遗之。入宫，憩于树下，惘然有弃海内之思。高力士觉之，遂抱上足呜咽。上曰：「朕之作后，无负黎元，今朔胡负恩，宗庙失守，竟无一人勤王者。朕负宗社，敢不自勉！唯尔知我，更复何言。」即使中官入县宣告。咸阳官吏、百姓更无一人至者。午时，上犹未餐。良久，有村叟来献蜜面，上对之惨然。既而尚食令人舁御膳至，分散从官。《安禄山事迹》。</p></li>
<li><p><span id="唐轶二-唐玄宗-95"></span>
至望贤顿，御马病。上曰：「杀此马，拆行宫舍木煮食之。」众不忍食。《唐历》（《通鉴考异》一五）。</p></li>
<li><p><span id="唐轶二-唐玄宗-96"></span>
杨国忠自入市，衣袖中盛糊饼，献上皇。《肃宗实录》（《通鉴考异》一五）。</p></li>
<li><p><span id="唐轶二-唐玄宗-97"></span>
六月十一日，大驾幸蜀，至望贤宫，官吏奔窜。迨曛黑，百姓有稍稍来者。上亲问之：「卿家有饭否？不择精粗，但且将来。」老幼于是竞担挈壶浆，杂之以麦子饭，送至上前。先给兵士，六宫及皇孙已下，咸以手掬而食。顷时又尽，犹不能饱。既乏器用，又无釭烛，从驾者枕藉寝止，长幼莫之分别；赖月入户庭，上与六宫、皇孙等差异焉。《天宝乱离记》（《通鉴考异》一五）。</p></li>
<li><p><span id="唐轶二-唐玄宗-98"></span>
玄宗幸蜀之时，至东泰山，内臣高力士拢马请下，东北陈四拜，奏曰：「陛下出幸忽遽，不得亲辞九庙。此山最高，可望秦中。」玄宗悲感恸极，左右不胜哀咽。《独异志》中。</p></li>
<li><p><span id="唐轶二-唐玄宗-99"></span>
玄宗天宝十五载正月，安禄山反，陷没洛阳。王师败绩，关门不守，车驾幸蜀。途次马嵬驿，六军不发，赐贵妃自尽，然后驾发。行次骆谷，上登高下马，谓力士曰：「吾苍惶出狩长安，不辞宗庙。此山绝高，望见秦川，吾今遥辞陵庙。」因下马望东再拜，呜咽流涕，左右皆泣。谓力士曰：「吾取九龄之言不到于此。」乃命中使往韶州以太牢祭之。中书令张九龄每因奏对，未尝不谏诛禄山。上怒曰：「卿岂以王夷甫识石勒，便杀禄山。」于是不敢谏矣。因上马，遂索长笛吹于曲。曲成，潸然流涕，𥩟立久之。时有司旋录成谱，及銮驾至成都，乃进此谱，请曲名。上不记之，视左右曰：「何曲？」有司具以骆谷望长安，下马后索长笛吹出对。上良久曰：「吾省矣。吾因思九龄，亦别有意，可名此曲为《谪仙怨》。」其旨属马嵬之事。厥后以乱离隔绝，有人自西川传得者，无由知，但呼为《剑南神曲》。其音怨切，诸曲莫比。大历中，江南人盛为此曲。《剧谈录》下。《唐语林》四。</p></li>
<li><p><span id="唐轶二-唐玄宗-100"></span>
玄宗至蜀，每思张曲江则泣下。遣使韶州祭之，兼赉货币，以恤其家。其诰辞刻于白石山屋壁间。《国史补》上。《侯鲭录》六。</p></li>
<li><p><span id="唐轶二-唐玄宗-101"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%94%90%E8%BD%B6%E5%8D%81%E4%B8%80-%E5%BC%A0%E4%B9%9D%E9%BE%84-12">张九龄12</a>。</p></li>
<li><p><span id="唐轶二-唐玄宗-102"></span>
明皇既幸蜀，西南行，初入斜谷，属霖雨涉旬，于栈道雨中闻铃，音与山相应。上既悼念贵妃，采其声为《雨霖铃》曲，以寄恨焉。时梨园子弟善吹觱篥者张野狐为第一，此人从至蜀，上因以其曲授野狐。洎至德中，车驾复幸华清宫，从官嫔御多非旧人，上于望京楼中命野狐奏《雨霖铃》曲，未半，上四顾凄凉，不觉流涕，左右感动，与之歔欷。其曲今传于法部。《明皇杂录》补遗。《乐府杂录》。又《御览》五六八引。《碧鸡漫志》五有考辨。</p></li>
<li><p><span id="唐轶二-唐玄宗-103"></span>
蜀郡有万里桥，玄宗至而喜曰：「吾常自知，行地万里则归。」《国史补》上。</p></li>
<li><p><span id="唐轶二-唐玄宗-104"></span>
沙门一行，开元中尝奏玄宗云：「陛下行幸万里，圣祚无疆。」故天宝中幸东都，庶盈万数。及上幸蜀，至万里桥，方悟焉。《大唐传载》。又《广记》一四九引。《唐语林》五。</p></li>
<li><p><span id="唐轶二-唐玄宗-105"></span>
玄宗幸东都，偶因秋霁，与一行师共登天宫寺阁。临眺久之，上遐顾凄然，发叹数四，谓一行曰：「吾甲子得终无患乎？」一行进曰：「陛下行幸万里，圣祚无疆。」及西行初至成都，前望大桥，上举鞭问左右曰：「是桥何名？」节度使崔圆跃马前进曰：「万里桥。」上因追叹曰：「一行之言今果符之，吾无忧矣。」《松窗杂录》。又《广记》一三六引。《续前定录》。《唐语林》五。</p></li>
<li><p><span id="唐轶二-唐玄宗-106"></span>
唐明皇幸蜀至此（今案：指绵州万安驿），而叹曰：「一安尚不可，况万安乎？」《锦绣万花谷》续集一一。</p></li>
<li><p><span id="唐轶二-唐玄宗-107"></span>
玄宗幸成都，给事中裴士淹从。士淹聪悟柔顺，颇精历代史。玄宗甚爱之，马上偕行，得备顾问。时肃宗在凤翔，每有大除拜，辄启闻。房琯为将，玄宗曰：「此不足以破贼也。」历评诸将，并云：「非灭贼材。」又曰：「若姚崇在，贼不足灭也。」因言崇之宏才远略。语及宋璟，玄宗不悦曰：「彼卖直以沽名耳。」历数十余人，皆当其目。至张九龄，亦甚重之。及言李林甫，曰：「妬贤嫉能，亦无敌也。」士淹因启曰：「既知，陛下何用之久耶？」玄宗默然不应。《大唐新语》八。《独异志》下。《芝田录》（《类说》一一）。《唐语林》三。</p></li>
<li><p><span id="唐轶二-唐玄宗-108"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html#%E5%94%90%E8%BD%B6%E5%8D%81%E4%BA%94-%E6%9D%8E%E6%B3%8C-10">李泌10</a>。</p></li>
<li><p><span id="唐轶二-唐玄宗-109"></span>
上幸蜀回，车驾次剑门，门左右岩壁峭绝。上谓侍臣曰：「剑门天险若此，自古及今，败亡相继，岂非在德不在险耶？」因驻跸题诗曰：「剑阁横空峻，銮舆出守回。翠屏千仞合，丹障五丁开。灌木萦旗转，仙云拂马来。乘时方在德，嗟尔勒铭才。」其诗至德二年普安郡太守贾深勒于石壁，今存焉。《开天传信记》。《唐诗纪事》二。</p></li>
<li><p><span id="唐轶二-唐玄宗-110"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html#%E5%94%90%E8%BD%B6%E5%8D%81%E5%9B%9B-%E9%BB%84%E5%B9%A1%E7%BB%B0-11">黄幡绰11</a>。</p></li>
<li><p><span id="唐轶二-唐玄宗-111"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E8%82%83%E5%AE%97-13">唐肃宗13</a>、17</p></li>
<li><p><span id="唐轶二-唐玄宗-112"></span>
明皇在南内，耿耿不乐，每自吟太白《傀儡诗》曰：「刻木牵丝作老翁，鸡皮鹤发与真同。须臾弄罢浑无事，还似人生一世中。」《明皇杂录》（《诗话总龟》前集二五）。　案：《唐诗纪事》二九、《优古堂诗话》以此诗为梁锽《咏木老人》诗。</p></li>
<li><p><span id="唐轶二-唐玄宗-113"></span>
明皇幸蜀回，居南内，尝梦中见妃子于蓬莱山太真院，作诗遗之，使焚于马嵬山下，云：「风急云惊雨不成，觉来仙梦甚分明。当时苦恨银屏影，遮隔仙姬祇听声。」又作《妃子所遗罗韈铭》，曰：「罗韈罗韈，香尘生不绝。细细圆圆，地下得琼钩。窄窄弓弓，手中弄初月。又如脱履露纤圆，恰似同衾见时节。方知清梦事非虚，暗引相思几时歇？」《诗话总龟》前集三五。</p></li>
<li><p><span id="唐轶二-唐玄宗-114"></span>
《玄宗遗录》又载：高力士于妃子临刑，遗一韈，取而怀之。后玄宗梦妃子云云，询力士曰：「妃子受祸时遗一韈，汝收乎？」力士因进之。玄宗作《妃子所遗罗韈铭》，有曰：「罗韈罗韈，香尘生不绝。」《野客丛书》二二。</p></li>
<li><p><span id="唐轶二-唐玄宗-115"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E6%9D%A8%E8%B4%B5%E5%A6%83-39">杨贵妃39</a>。</p></li>
<li><p><span id="唐轶二-唐玄宗-116"></span>
唐玄宗自蜀回，夜阑登勤政楼，凭栏南望，烟云满目，上因自歌曰：「庭前琪树已堪攀，塞外征夫久未还。」盖卢思道之词也。歌歇，上问：「有旧人乎？逮明为我访来。」翌日，力士潜求于里中，因召与同至，则果梨园子弟也。其夜，上复与乘月登楼，唯力士及贵妃侍者红桃在焉。遂命歌《凉州词》，贵妃所制，上亲御玉笛为之侍曲。曲罢相睹，无不掩泣。上因广其曲，今《凉州》传于人间者，益加怨切焉。至德中，明皇复幸华清宫，父老奉迎，壶浆塞路。时上春秋已高，常乘步辇，父老进曰：「前时上皇过此，常逐从禽，今何不为？」上曰：「吾老矣，岂复堪此？」父老士女闻之，莫不悲泣。新丰市有女伶曰谢阿蛮，善舞《凌波曲》，常入宫中，杨贵妃遇之甚厚，亦游于国忠及诸姨宅。上至华清宫，复令召焉。舞罢，阿蛮因出金粟装臂环，云：「此贵妃所与。」上持之出涕，左右莫不呜咽。《明皇杂录》补遗。又《御览》五七四、《诗话总龟》前集二五引。《碧鸡漫志》三于《凉州曲》之流传有考辨。</p></li>
<li><p><span id="唐轶二-唐玄宗-117"></span>
帝为太上皇，就养南宫，迁于西宫，梨园弟子玉琯发音，闻此曲（今案：指《霓裳羽衣曲》）一声，则天颜不怡，左右歔欷。《碧鸡漫志》三。</p></li>
<li><p><span id="唐轶二-唐玄宗-118"></span>
玄宗为太上皇时，在兴庆宫，属久雨初晴，幸勤政楼。楼下市人及往来者愈喜，曰：「今日再得见我太平天子！」传呼万岁，声动天地。时肃宗不豫，李辅国诬奏云：「此皆九仙媛、高力士、陈玄礼之异谋也。」下矫诏迁太上皇于西内，绝其扈从，部伍不过老弱二三十人。及中道，攒刃辉日，辅国统之，太上皇惊，欲坠马数四，左右扶持，得免。高力士跃马前进，厉声曰：「五十年太平天子，李辅国旧为家臣，不宜无理。」李辅国下马，失辔。又宣太上皇诰曰：「将士各得好在否？」于是辅国令兵士咸韬刃鞘中，高声云：「太上皇万福。」一时拜舞。力士又曰：「李辅国拢马。」辅国遂拢马，著靴行，与将士等护侍太上皇平安到西内。辅国领众既退，太上皇泣持力士手曰：「微将军，阿瞒已为兵死鬼矣！」九仙媛、力士、玄礼皆呜咽流涕。翌日，竟为辅国所搆，九仙媛于岭南安置，力士、玄礼长流远恶处。此事本在朱崖太尉所续《柳史》第十六条，盖以避时忌，所以不书也。《常侍言旨》（张本《说郛》五、陶本四九）。《戎幕闲谈》（《广记》一八八）。《类说》二一有节文，作《明皇十七事》。</p></li>
<li><p><span id="唐轶二-唐玄宗-119"></span>
初，至德二年十一月，诏迎太上皇于西蜀，十二月至凤翔，被贼臣李辅国诏取随驾甲仗。上皇曰：「临至王城，何用此物？」悉令收付所司。欲至城，皇帝具仪仗出城迎候。二圣相见，泣涕久之，倾城道路，一时忭舞。便于兴庆宫安置。乾元元年冬，上皇幸温泉宫，二十日却归。因此被贼臣李辅国阴谋不轨，欲令猜阻，更树勋庸，移仗之端，莫不由此。辅国趋驰末品，小子纤人；一承攀附之恩，致位云霄之上。圣上属残孽未殄，苍生不安，贪总军戎，冀清海内，不暇拣择左右，屏弃回邪，遂使辅国荧惑两宫，至伤万姓，恣行威福，不惧典刑。上元元年七月，太上皇移仗西内安置，高公窜谪巫州，皆辅国之计也。上皇在兴庆宫先留厩马三百疋，欲移仗前一日，辅国矫诏，索所留马，惟留十疋。有司奏陈，上皇谓高公曰：「常用辅国之谋，我儿不得终孝道，明早向北内。」及晓，至北内，皇帝使人起拜云：「两日来疹病，不复亲起拜伏，伏愿且留吃饭。」饭毕，又曰：「且归南内。」至夹城，忽闻戛戛声，上惊回顾，见辅国领铁骑数百人便逼近御马，辅国便持御马。高公惊下争持，曰：「纵有他变，须存礼仪，何得惊御！」辅国叱曰：「老翁大不解事，且去！」即斩高公从者一人。高公即拢御马，直至西内安置。自辰及酉，然后老宫婢十数人将随身衣物至，一时号泣，上皇止之，皆辅国矫诏之所为也，圣上宁得知之乎？上皇谓高公曰：「兴庆是吾王地，吾频让与皇帝，皇帝仁孝不受。今虽为辅国所制，正惬我本怀。」进御人令撤肉，便处分尚食，明日已后，不须进肉食。每日上皇与高公亲看扫除庭院、芟薙草木。或讲经论议，转变说话，虽不近文律，终冀悦圣情。经十余日，高公患疟，𠡠于功臣阁下避疟。日晚，闻门外有人问，称是谈庭瑶，云：「圣人唤阿翁。」问：「曾见太上皇未？」曰：「见了。」高公亦不敢辞，即随庭瑶至阁门外。日晚见内养将一卷文书状，云使看，略见少多，皆是罢职，却被索将，附奏云：「臣合死已久，圣恩含忍容至今日，所看事状，并不曾闻。伏愿得亲辞圣颜，复受戮，死亦无恨。」明日有制：「力士潜通逆党，曲附凶徒，既怀枭獍之心，合就鲸鲵之戮。以其久侍帷幄，颇効勤劳，且舍殊死，可除名，长流巫州。」《高力士外传》。</p></li>
<li><p><span id="唐轶二-唐玄宗-120"></span>
明皇自为上皇，尝玩一紫玉笛，一日吹笛，有双鹤下，顾左右曰：「上帝召我为孔升真人。」未几，果崩。《明皇杂录》（《白孔六帖》三八）。参见《杨太真外传》下。</p></li>
<li><p><span id="唐轶二-唐玄宗-121"></span>
玄宗尝谒桥陵，至金粟山，覩岗峦有龙盘凤翔之势，谓左右曰：「吾千秋后，宜葬此地。」宝应初，追述先旨而置山陵焉。《大唐新语》一〇。</p></li>
<li><p><span id="唐轶二-唐玄宗-122"></span>
玄宗皇帝御容，夹纻作。本在盩屋修真观中，忽有僧如狂，负之，置于武功潜龙宫。宫即神尧故第也，今为佛宇。御容唯衣绛纱衣幅巾而已。《玉堂闲话》（《广记》三七四）。</p></li>
<li><p><span id="唐轶二-唐玄宗-123"></span>
〔《能改斋〕漫录·事始门》载唐明皇为三郎凡五事。一、 刘朝霞献《温泉赋》云：「遮莫你古时千帝，岂如我今日三郎。」二、 开元十一年置《圣寿乐》，令诸女歌舞宜春院，上亲加策励曰：「好好作，莫辱三郎。」三、 明皇过华阴，见岳神迎谒，老巫阿马婆云：「三郎在道上。」四、 牛僧孺《周秦行纪》指明皇为三郎。五、 《通鉴》：每宰相奏事，睿宗辄问：「与三郎议否？」而不知尚有一处：开元中有献俳文于明皇曰：「说甚三皇五帝，不如求告三郎。既是千年一遇，且莫五角六张。」《芦浦笔记》一。</p></li>
<li><p><span id="唐轶二-唐玄宗-124"></span>
肃宗为太子时，尝侍膳，尚食置熟俎。有羊臂臑，上顾使太子割。肃宗既割，余污漫在刃，以饼洁之。上熟视不怿。肃宗徐举饼啖之，上甚悦，谓太子曰：「福当如是爱惜。」《次柳氏旧闻》。《广记》一六五引作《柳氏史》。《绀珠集》五、《类说》二一引作《明皇十七事》。陶本《说郛》三六作《次柳氏旧闻》、五二作《明皇十七事》。《唐语林》一。参见唐顺宗1。</p></li>
<li><p><span id="唐轶二-唐玄宗-125"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html#%E5%94%90%E8%BD%B6%E5%9B%9B-%E6%9D%8E%E5%AE%AA-2">李宪2</a>。</p></li>
<li><p><span id="唐轶二-唐玄宗-126"></span>
上于诸王友爱特甚，常思作长枕，与诸王同起卧。诸王有疾，上辄终日不食，终夜不寝，形忧于色。左右或开谕进食，上曰：「弟兄，吾手足也。手足不理，吾身废矣，何暇更思美食安寝邪？」上于东都起五王宅，于上都制「花萼相辉」之楼，盖为诸王为会集宴乐之地。上与诸王靡日不会聚，或讲经义、论理道，间以球猎蒲博、赋诗饮食，欢笑戏谑，未常惰怠。近古帝王友爱之道，无与比也。《开天传信记》。《南部新书》甲。《唐语林》一。</p></li>
<li><p><span id="唐轶二-唐玄宗-127"></span>
帝友爱至厚，殿中设五幄与五王处，号五王帐。《明皇杂录》（《白孔六帖》一四）。</p></li>
<li><p><span id="唐轶二-唐玄宗-128"></span>
太液池岸有竹数十丛，牙笋未尝相离，密密如栽也。帝因与诸王闲步于竹间，帝谓诸王曰：「人世父子兄弟，尚有离心离意，此竹宗本不相疏，人有怀贰心生离间之意。覩此可以为鉴。」诸勗王皆唯唯，帝呼为「竹义」。《开元天宝遗事》下。</p></li>
<li><p><span id="唐轶二-唐玄宗-129"></span>
宁王宪寝疾，上命中使送医药，相望于道。僧崇一疗宪稍瘳，上悦，持赐崇一绯袍鱼袋。《酉阳杂俎》前集三。</p></li>
<li><p><span id="唐轶二-唐玄宗-130"></span>
玄宗于诸昆季，友爱弥笃，呼宁王为大哥，每与诸王同食。因食之次，宁王错喉喷上髭，王惊惭不遑。上顾其悚悚，欲安之，黄幡绰曰：「不是错喉。」上曰：「何也？」对曰：「是喷帝。」上大悦。《次柳氏旧闻》。参见黄幡绰2。</p></li>
<li><p><span id="唐轶二-唐玄宗-131"></span>
玄宗常伺察诸王。宁王尝夏中挥汗鞔鼓，所读书乃龟兹乐谱也。上知之，喜曰：「天子兄弟，当极醉乐耳。」《酉阳杂俎》前集一二。又《广记》二〇五引。</p></li>
<li><p><span id="唐轶二-唐玄宗-132"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html#%E5%94%90%E8%BD%B6%E5%9B%9B-%E6%9D%8E%E5%AE%AA-6">李宪6</a>。</p></li>
<li><p><span id="唐轶二-唐玄宗-133"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html#%E5%94%90%E8%BD%B6%E5%9B%9B-%E6%9D%8E%E4%B8%9A-1">李业1</a>。</p></li>
<li><p><span id="唐轶二-唐玄宗-134"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E8%82%83%E5%AE%97-5">唐肃宗5</a>。</p></li>
<li><p><span id="唐轶二-唐玄宗-135"></span>
代宗之诞三日，上幸东宫，赐之金盆，命以浴。吴皇后年幼体弱，皇孙体未舒，负媪惶惑，乃以宫中诸子同日生而体貌丰硕者以进。上视之，不乐曰：「此非吾儿。」负媪叩头具服。上睨谓曰：「非尔所知，取吾儿来。」于是以太子之子进见。上大喜，置诸掌内，向日视之，笑曰：「此儿福禄，一过其父。」及上起还宫，尽留内乐，谓力士曰：「此一殿有三天子，乐乎哉！可与太子饮酒。」吴溱尝言于先臣，与力士说亦同。《次柳氏旧闻》。又《广卓异记》一引。</p></li>
<li><p><span id="唐轶二-唐玄宗-136"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E4%BB%A3%E5%AE%97-3">唐代宗3</a>、4。</p></li>
<li><p><span id="唐轶二-唐玄宗-137"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E4%BB%A3%E5%AE%97-3">唐代宗3</a>、4。</p></li>
<li><p><span id="唐轶二-唐玄宗-138"></span>
德宗降诞三日，玄宗立于高阶上，肃宗次之，代宗又次之，保母襁褓德宗来，呈，色不白晳，耳仆前，肃宗、代宗皆不悦。二帝以手自下递传呈上。玄宗一顾之，曰：「真我儿也。」谓肃宗曰：「汝不及他。」又谓代宗曰：「汝亦不及他，髣髴似我。」既而在位二十七年，寿六十三。肃宗登位五年，代宗登位十五年。后明皇帝幸蜀，至中路，曰：「岧郎亦一遍到此来里。」及德宗幸梁，是验也。乃知圣人应天受命，享国緜远，岂徒然哉。《刘宾客嘉话录》。又《广记》一五〇引。《松窗杂录》（《分门古今类事》二）。</p></li>
<li><p><span id="唐轶二-唐玄宗-139"></span>
玄宗，禁中尝称阿瞒，亦称鸦。寿安公主，曹野那姬所生也，以其九月而诞，遂不出降。常令衣道服，主香火。小字虫娘，上呼为师娘。为太上皇时，代宗起居，上曰：「汝在东宫，甚有令名。」因指寿安，「虫娘是鸦女，汝后与一名号。」及代宗在灵武，遂令苏澄尚之，封寿安焉。《酉阳杂俎》前集一。《唐语林》四。</p></li>
<li><p><span id="唐轶二-唐玄宗-140"></span>
黄儿矮陋机惠，玄宗常凭之行，问外间事，动有锡赉，号曰肉杌。一日入迟，上怪之，对曰：「今日雨淖，向逢捕贼官与臣争道，臣掀之坠马。」因下阶叩头，上曰：「外无奏，汝无惧。」复凭之。有顷。京兆上表论，上即叱出，令杖杀焉。《酉阳杂俎》前集一二。</p></li>
<li><p><span id="唐轶二-唐玄宗-141"></span>
玄宗宴蕃客，唐崇句当音声，先述国家盛德，次序朝廷欢娱，又赞扬四方慕义，言甚明辨。上极欢。崇因长入人许小客求教坊判官，久之未敢奏。一日，过崇曰：「今日崖公甚蚬斗，欲为弟奏请，沈吟未敢。」崇谓小客有所欲，乃赠绢两束。后数日，上凭小客肩，行永巷中。小客曰：「臣请奏事。」上乃推去之，问曰：「何事？」对曰：「臣所奏，坊中事耳。」小客方言唐崇，上遽曰：「欲得教坊判官也？」小客蹈舞曰：「真圣明，未奏即知。」上曰：「前宴蕃客日，崇辞气分明，我固赏之，判官何虑不得？汝出报，令明日玄武门来。」小客归以语崇，崇蹈舞懽跃。上密敕北军曰：「唐崇来，可驰马践杀之。」明日，不果杀。乃敕教坊使范安及曰：「唐崇何等，敢干请小客奏事？可决杖，递出五百里外。小客更不须令来。」《唐语林》一。</p></li>
<li><p><span id="唐轶二-唐玄宗-142"></span>
梨园弟子有胡雏者，善吹笛，尤承恩宠。尝犯洛阳令崔隐甫，已而走入禁中。玄宗非时托以他事，召隐甫对，胡雏在侧。指曰：「就卿乞此得否？」隐甫对曰：「陛下此言，是轻臣而重乐人也，臣请休官。」再拜将出。上遽曰：「朕与卿戏耳！」遂令曳出，才至门外，立杖杀之。俄顷有敕释放，已死矣。乃赐隐甫绢百匹。《国史补》上。又《广记》四九五引。《唐语林》二。</p></li>
<li><p><span id="唐轶二-唐玄宗-143"></span>
唐玄宗《会昌投龙文》自称承道继玄昭明三光弟子、南岳上真人。《五杂俎》一五。《玉芝堂谈荟》一。</p></li>
<li><p><span id="唐轶二-唐玄宗-144"></span>
三元日，宣令崇玄学士讲《道德》、《南华》等经，群公咸就观礼。《明皇杂录》（《白孔六帖》四）。</p></li>
<li><p><span id="唐轶二-唐玄宗-145"></span>
开元间，河南参军郑铣、朱阳丞郭仙舟投匦献诗，敕曰：观其文理，乃崇道法，至于今时，不切事情，宜各从所好，并罢官度为道士。《唐诗纪事》二。</p></li>
<li><p><span id="唐轶二-唐玄宗-146"></span>
唐玄宗幸温泉，见白鹿升天，改会昌为昭应县。《会昌解颐录》（陶本《说郛》四九）。</p></li>
<li><p><span id="唐轶二-唐玄宗-147"></span>
玄宗北巡狩，至于太行坂，路隘，逢椑车，问左右曰：「车中何物？」曰：「椑。《礼》云：天子即位，为椑，岁一漆之，示存不忘亡也。出则载以从，先王之制也。」玄宗曰：「焉用此！」命焚之。天子出不以椑从，自此始也。《大唐新语》一〇。</p></li>
<li><p><span id="唐轶二-唐玄宗-148"></span>
玄宗先天中再平内难，后以中外无事，锐意政理，好于观书。迨自周汉以来有所未及者，必欲尽举之。帝既勤书，海内之风翕然率化。尤注意于起居注。先天、开元中，皆选当时鸿儒或贞正之士充之。若有举其职者，虽十数年犹载笔螭头，惜不欲去，则迁名曹郎与兼之。自先天元年至天宝十一载冬季，起居注撰成七百卷，内起居注撰成三百卷。内起居注自开元二年春，因上幸宁王宅，叙家人礼，至于乐奏前后，酒食沾赉，上无自专，皆令禀于宁王教。上曰：「大哥好作主人，阿瞒但谨为上客。」上在禁中尝自称阿瞒。以是极欢而罢。明日宁玉率岐、薛已下同奏曰：「臣闻起居注必记天子言动，臣恐左右史不得天子闺行极庶人之礼，无以光示万代。臣请自今后臣与兄弟各轮日载笔于乘〔舆〕前，得以行在纪叙其事，四季则用朱印联名牒送史馆，然皆依外史例悉上闻，庶明臣等守职如螭头官。」上以八分书日本国纸为答，辞甚谨□，然悉允所奏。自是天宝十载冬季以成三百卷，率以五十幅黄麻为一编，用雕檀轴紫龙凤绫褾。书成，宁王上请〔百〕（自）部纳于史阁。上命赐以酒乐，共宴侍臣于史馆。上宝惜是史尤甚，因命别起大阁以贮之。及禄山陷长安，用严、高计，未〔至〕升殿宫，先以火千炬猛焚是阁，不移时灰灭。故《玄宗实录》百不叙及三四，以是人间传记者尤鲜。录山谋臣：严庄、高尚。《松窗杂录》。《南部新书》甲。《唐语林》二。陶本《说郛》五二引《摭异记》亦载。</p></li>
<li><p><span id="唐轶二-唐玄宗-149"></span>
开元初，左常侍褚无量与光禄卿马怀素隔日侍读。诏曰：「朕于百事考之，无如文籍。先王要道，尽在于斯。是欲令经史详备，听政之暇，游心观览。」无量等奉诏整理内库书，至六年，分部上架毕。制文武百官入乾元殿东廊观察，移时乃出。于是赐无量等束帛有差。《大唐新语》一一。</p></li>
<li><p><span id="唐轶二-唐玄宗-150"></span>
开元二十三年，加荣王已下官，敕宰官入集贤院，分写告身以赐之。侍中裴耀卿因入书库观书，既而谓人曰：「圣上好文，书籍之盛事，自古未有。朝宰充使，学徒云集，观象设教，尽在是矣。前汉有金马、石渠，后汉有兰台、东观，宋有总明，陈有德教，周则兽门、麟址，北齐有仁寿、文林，虽载在前书，而事皆琐细。方之今日，则岂得扶翰捧毂者哉！」《大唐新语》一。《唐语林》四。</p></li>
<li><p><span id="唐轶二-唐玄宗-151"></span>
玄宗谓张说曰：「儿子等欲学缀文，须检事及看文体。《御览》之辈，部帙既大，寻讨稍难。卿与诸学士撰集要事并要文，以类相从，务取省便。令儿子等易见成就也。」说与徐坚、韦述等编此进上，诏以《初学记》为名。赐修撰学士束帛有差。其书行于代。《大唐新语》九。《南部新书》壬。</p></li>
<li><p><span id="唐轶二-唐玄宗-152"></span>
开元十二年，沙门一行造黄道游仪以进。玄宗亲为之序，文多不尽载。其略曰：「孰为天大，此焉取则。均以寒暑，分诸晷刻。盈缩不愆，列舍不忒。制器垂象，永鉴无惑。」因遣太史官驰往安南及蔚州，测候日影，经年乃定。《大唐新语》九。</p></li>
<li><p><span id="唐轶二-唐玄宗-153"></span>
怀州北有丹水，其源出长平山下。传云：秦杀赵卒，其水变赤，因以为名。今上始幸太原，知其故，诏改为怀水，潼津关为周密。《隋唐嘉话》下。又《广记》三九九引作《国史异纂》。</p></li>
<li><p><span id="唐轶二-唐玄宗-154"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%94%90%E8%BD%B6%E5%8D%81%E4%B8%80-%E5%BC%A0%E8%AF%B4-14">张说14</a>。</p></li>
<li><p><span id="唐轶二-唐玄宗-155"></span>
明皇于勤政楼，以七宝装成山座，高七尺，召诸学士讲议经旨及时务，胜者得升焉。惟张九龄论辩风生，升此座，余人不可阶也。时论美之。《开元天宝遗事》上。</p></li>
<li><p><span id="唐轶二-唐玄宗-156"></span>
明皇常谓侍臣曰：「张九龄文章，自有唐名公皆弗如也。朕终身师之，不得其一二。此人真文场之元帅也。」《开元天宝遗事》下。</p></li>
<li><p><span id="唐轶二-唐玄宗-157"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html#%E5%94%90%E8%BD%B6%E5%8D%81%E5%9B%9B-%E6%9D%8E%E7%99%BD-9">李白9</a>~11。</p></li>
<li><p><span id="唐轶二-唐玄宗-158"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html#%E5%94%90%E8%BD%B6%E5%8D%81%E5%9B%9B-%E6%9D%8E%E7%99%BD-9">李白9</a>~11。</p></li>
<li><p><span id="唐轶二-唐玄宗-159"></span>
天宝初，上游华清宫。有刘朝霞者，献《驾幸温泉赋》。词调倜傥，杂以俳谐，文多不载。今略其词曰：「若夫天宝二年，十月后兮腊月前，办有司之供具，命驾幸于温泉。天门轧开，露神仙之辐辏；銮舆划出，驱甲仗以骈阗。青一队兮黄一队，熊踏胸兮豹拏背；朱一团兮绣一团，玉镂珂兮金钑鞍。述德云：直攫得盘古髓，搯得女娲瓤，遮莫你古时千帝，岂如我今日三郎。自叙云：别有穷奇蹭蹬，失路猖狂，骨憧虽短，伎艺能长。梦里几回富贵，觉来依旧凄惶。今日是千年一遇，叩头莫五角六张。」帝览而奇之，将加殊赏，上命朝霞改去「五角六张」字。奏云：「臣草此赋时，有神助，自谓文不加点，笔不停缀，不愿从天而改。」上顾曰：「真穷薄人也。」遂授以宫衞佐而止焉。《开天传信记》。又《广记》二五〇引。</p></li>
<li><p><span id="唐轶二-唐玄宗-160"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html#%E5%94%90%E8%BD%B6%E5%8D%81%E4%BA%8C-%E8%96%9B%E4%BB%A4%E4%B9%8B-1">薛令之1</a>。</p></li>
<li><p><span id="唐轶二-唐玄宗-161"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html#%E5%94%90%E8%BD%B6%E5%8D%81%E4%BA%8C-%E5%AD%9F%E6%B5%A9%E7%84%B6-2">孟浩然2</a>。</p></li>
<li><p><span id="唐轶二-唐玄宗-162"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html#%E5%94%90%E8%BD%B6%E5%8D%81%E4%BA%94-%E6%9D%8E%E6%B3%8C-4">李泌4</a>。</p></li>
<li><p><span id="唐轶二-唐玄宗-163"></span>
华州西岳庙门里有唐玄宗封西岳御书碑，其高数十丈，砌数段为一碑。其字八分，几尺余，其上薄云霄也。旧有碑楼，黄巢入关，人避于碑楼上，巢怒，并楼焚之。楼既焚尽，而碑字缺剥焚损，十存二三也。《默记》中。</p></li>
<li><p><span id="唐轶二-唐玄宗-164"></span>
开元中，天下无事。玄宗听政之后，从禽自娱。又于蓬莱宫侧立教坊，以习倡优〔蔓〕（萼）衍之戏。酸枣尉袁楚客以为天子方壮，宜节之以雅，从禽好郑衞，将荡上心，乃引由余、太康之义，上疏以讽。玄宗纳之，迁下邽主簿，而好乐如初。《大唐新语》一〇。《古今合璧事类备要》后集八〇。</p></li>
<li><p><span id="唐轶二-唐玄宗-165"></span>
上尝三殿打毬，荣王堕马闪绝，移时不苏。黄幡绰奏曰：「大家如今年纪不为小，圣体又重，不宜自劳。何不著女婿等与诸人为之，如臣坐对食盘，口眼俱饱，此为乐耳。旁观大家驰逐忙遽，何暇云乐？」上曰：「尔言大有理，不复自为也。」《教坊记》（《类说》七）。《唐语林》五。</p></li>
<li><p><span id="唐轶二-唐玄宗-166"></span>
开元、天宝中，玄宗数御楼观打毬为事，能者左萦右拂，盘旋宛转，殊可观。然马或奔逸，时致伤毙。《封氏闻见记》六。</p></li>
<li><p><span id="唐轶二-唐玄宗-167"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html#%E5%94%90%E8%BD%B6%E5%8D%81%E5%9B%9B-%E9%BB%84%E5%B9%A1%E7%BB%B0-4">黄幡绰4</a>。</p></li>
<li><p><span id="唐轶二-唐玄宗-168"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html#%E5%94%90%E8%BD%B6%E5%9B%9B-%E6%9D%8E%E3%A7%91-2">李㧑2</a>。</p></li>
<li><p><span id="唐轶二-唐玄宗-169"></span>
天宝中，大宛进汗血马六匹，一曰红叱拨，二曰紫叱拨，三曰青叱拨，四曰黄叱拨，五曰丁香叱拨，六曰桃花叱拨。上乃改名红玉辇、紫玉辇，平山辇、凌云辇、飞香辇、百花辇，命图于瑶光殿。《纪异录》（《类说》一二。又张本《说郛》三）。《续博物志》四。</p></li>
<li><p><span id="唐轶二-唐玄宗-170"></span>
上所乘马有玉花骢、照夜白。《明皇杂录》（《能改斋漫录》六）。</p></li>
<li><p><span id="唐轶二-唐玄宗-171"></span>
玄宗幸蜀，天厩八骏，其七尽毙于栈道，惟一云骓存焉。德宗幸梁，亦充御马。《大唐传载》。　案：此误。参见唐德宗52。</p></li>
<li><p><span id="唐轶二-唐玄宗-172"></span>
玄宗尝命教舞马四百蹄，各为左右，分为部，目为某家宠、某家骄。时塞外亦有善马来贡者，上俾之教习，无不曲尽其妙。因命衣以文绣，络以金银，饰其鬃鬣，间杂珠玉。其曲谓之《倾杯乐》者数十回，奋首鼓尾，纵横应节。又施三层板床，乘马而上，旋转如飞。或命壮士举一榻，马舞于榻上，乐工数人立左右前后，皆衣淡黄衫、文玉带，必求少年而姿貌美秀者。每千秋节，命舞于勤政楼下。其后上既幸蜀，舞马亦散在人间。禄山常观其舞而心爱之，自是因以数匹置于范阳。其后转为田承嗣所得，不之知也，杂之战马，置之外栈。忽一日，军中享士，乐作，马舞不能已。厮养皆谓其为妖，拥篲以击之。马谓其舞不中节，抑扬顿挫，犹存故态。吏遽以马怪白承嗣，命箠之甚酷，马舞甚整，而鞭挞愈加，竟毙于枥下。时人亦有知其舞马者，惧暴而终不敢言。《明皇杂录》补遗。郑嵎《津阳门诗》注。参见安禄山36。</p></li>
<li><p><span id="唐轶二-唐玄宗-173"></span>
玄宗好鬭鸡，贵臣外戚皆尚之，贫者或弄木鸡。识者以为：鸡酉属，帝生之岁；鬭者，兵象。《集异志》二。</p></li>
<li><p><span id="唐轶二-唐玄宗-174"></span>
天宝中，岭南献白鹦鹉，养之宫中，岁久颇聪慧，洞晓言词。上及贵妃皆呼为雪衣女。性即驯扰，常纵其饮啄飞鸣，然亦不离屏帏间。上令以近代词臣诗篇授之，数遍便可讽诵。上每与贵妃及诸王博戏，上稍不胜，左右呼雪衣娘，必入局中鼓舞，以乱其行列，或啄嫔御及诸王手，使不能争道。忽一日，飞上贵妃镜台，语曰：「雪衣娘昨夜梦为鸷鸟所搏，将尽于此乎？」上使贵妃授以《多心经》，记诵颇精熟，日夜不息，若惧祸难有所禳者。上与贵妃出于别殿，贵妃置雪衣娘于步辇竿上，与之同去。既至，上命从官校猎于殿下，鹦鹉方戏于殿上，忽有鹰搏之而毙。上与贵妃叹息久之，遂命瘗于苑中，为立冢，呼为鹦鹉冢。《明皇杂录》（《事文类聚》后集四〇、《白孔六帖》九四）。又张本《说郛》三二引。</p></li>
<li><p><span id="唐轶二-唐玄宗-175"></span>
玄宗时，有五色鹦鹉能言，上令左右试牵帝衣，鸟辄瞋目叱咤。岐府文学能延京献《鹦鹉篇》以赞其事，张燕公有表贺，称为「时乐鸟」。《酉阳杂俎》前集一六。</p></li>
<li><p><span id="唐轶二-唐玄宗-176"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%94%90%E8%BD%B6%E5%8D%81%E4%B8%80-%E8%8B%8F%E9%A2%8B-15">苏颋15</a>。</p></li>
<li><p><span id="唐轶二-唐玄宗-177"></span>
明皇因对宁王，问：「卿近日棋神威力何如？」王奏：「臣凭托陛下圣神，庶或可取。」上喜，呼：「将方亭侯来。」二宫人以玉界局进，遂与王对手。《清异录》下。</p></li>
<li><p><span id="唐轶二-唐玄宗-178"></span>
明皇与杨妃彩战，将北，惟重四可胜，连叱之，果重四。上悦，顾高力士，令赐绯。因之遂不易。《纪闻谭》（《类说》五二）。又《绀珠集》九、张本《说郛》七三引。《事始》（《类说》三五、张本《说郛》一〇、《古今事文类聚》前集四三）。</p></li>
<li><p><span id="唐轶二-唐玄宗-179"></span>
唐玄宗在东洛，大酺于五凤楼下，命三百里内县令、刺史率其声乐来赴阙者，或谓令较其胜负而赏罸焉。时河内郡守令乐工数百人于车上，皆衣以锦绣，伏厢之牛，蒙以虎皮，及为犀象形状，观者骇目。时元鲁山遣乐工数十人，联袂歌《于𫇭》。于𫇭，鲁山文也。玄宗闻而异之，试征其词，乃叹曰：「贤人之言也。」其后，上谓宰臣曰：「河内之人其在涂炭乎？」促命征还，而授以散秩。每赐宴设酺会，则上御勤政楼。金吾及四军兵士未明陈仗，盛列旗帜，皆帔黄金甲，衣短后绣袍。太常陈乐，衞尉张幕后，诸蕃酋长就食府县。教坊大陈山车旱船、寻橦走索、丸剑角抵、戏马鬭鸡。又令宫女数百，饰以珠翠衣以锦绣，自帷中出，击雷鼓为《破阵乐》、《太平乐》、《上元乐》。又列大象、犀牛入场，或拜舞，动中音绊。每正月望夜，又御勤政楼，观作乐。贵臣戚里，官设看楼。夜阑，即遣宫女于楼前歌舞以娱之。《明皇杂录》下。</p></li>
<li><p><span id="唐轶二-唐玄宗-180"></span>
玄宗在藩邸，有散乐一部。及即位，且羁縻之。尝于九曲阅太常乐，卿姜晦押乐以进。凡戏，辄分两朋以判优劣，人心竞勇，谓之热戏。乃诏宁王主藩邸乐以敌之。一伎戴百尺幢，鼓舞而进，太常所戴则百余尺。比彼伎一出，则往复矣，长欲半之，疾乃兼倍。太常群乐方鼓噪。上不说，命内养五六十人各执一物，皆铁马鞭骨檛之属也，潜匿袖中，杂立于声儿后。候复鼓噪，当乱摇之。左右初怪内养麏至，窃见袖中有物，皆夺气丧魄，而戴竿者方振摇其幢，南北不已。上顾谓内人曰：「其竿即当自折。」斯须中断，上抚掌大笑。内伎咸称庆，于是罢遣。《教坊记》（《乐府诗集》八〇）。</p></li>
<li><p><span id="唐轶二-唐玄宗-181"></span>
正月十五夜，玄宗于常春殿张临光宴。白鹭转花、黄龙吐水、金凫、银燕、浮光洞、攒星阁，皆灯也。奏《月分光》曲，又撒闽江锦荔支千万颗，令宫人争拾，多者赏以红圈帔、绿晕衫。《影灯记》（《云仙杂记》二）。</p></li>
<li><p><span id="唐轶二-唐玄宗-182"></span>
天宝宫中，至寒食节，竞竖秋千，令宫嫔辈戏笑以为宴乐。帝呼为「半仙之戏」，都中士民因而呼之。（《开元天宝遗事》下。</p></li>
<li><p><span id="唐轶二-唐玄宗-183"></span>
玄宗紫宸殿樱桃熟，命百官口摘之。《唐语林》五。《唐书》（《御览》九六九）。</p></li>
<li><p><span id="唐轶二-唐玄宗-184"></span>
明皇与贵妃，每至酒酣，使妃子统宫妓百余人，帝统小中贵百余人，排两阵于掖庭中，目为风流阵。以霞被锦被张之，为旗帜攻击相鬭，败者罚之巨觥以戏笑。时议以为不祥之兆，后果有禄山兵乱，天意人事不偶然也。《开元天宝遗事》下。</p></li>
<li><p><span id="唐轶二-唐玄宗-185"></span>
玄宗开元二十四年八月五日，御楼设绳妓。妓者先引长绳，两端属地，埋鹿卢以系之。鹿卢内数丈立柱以起绳，绳之直如弦。然后妓女自绳端蹑足而上，往来倏忽之间，望之如仙。有中路相遇，侧身而过者；有著屐而行，从容俯仰者；或以画竿接胫，高五六尺；或蹋肩蹈顶至三四重，既而翻身掷倒至绳，还往曾无蹉跌，皆应严鼓之节，真奇观者。衞士胡嘉隐作《绳妓赋》献之，辞甚宏畅，玄宗览之，大悦，擢拜金吾衞仓曹参军。自胡寇覆荡，伶伦分散，外方始有此妓，军州宴会，时或为之。《封氏闻见记》六。《唐语林》五。</p></li>
<li><p><span id="唐轶二-唐玄宗-186"></span>
玄宗起凉殿，拾遗陈知节上疏极谏。上令力士召对。时暑毒方甚，上在凉殿，座后水激扇车，风猎衣襟。知节至，赐坐石榻。阴霤沈吟，仰不见日，四隅积水成帘飞洒，座内含冻。复赐冰屑麻节饮。陈体生寒栗，腹中雷鸣，再三请起方许，上犹拭汗不已。陈才及门，遗泄狼籍，逾日复故。谓曰：「卿论事宜审，勿以己方万乘也。」《唐语林》四。原出《庐陵官下记》。《古今合璧事类备要》前集一一引《庐陵官下记》，即此文，较简。</p></li>
<li><p><span id="唐轶二-唐玄宗-187"></span>
玄宗八月十五日夜与贵妃临太液池，凭栏望月不尽，帝意不快，遂𠡠令左右：于池西岸别筑百尺高台，与吾妃子来年望月。后经禄山之兵，不复置焉，惟有基址而已。《开元天宝遗事》下。</p></li>
<li><p><span id="唐轶二-唐玄宗-188"></span>
玄宗幸华清宫，新广汤池，制作宏丽。安禄山于范阳，以白玉石为鱼龙凫雁，仍为石梁及石莲花以献，雕镌巧妙，殆非人工。上大悦，命陈于汤中，又以石梁横亘汤上，而莲花才出于水际。上因幸华清宫，至其所，解衣将入，而鱼龙凫雁皆若奋鳞举翼，状欲飞动。上甚恐，遽命撤去，其莲花犹存。又尝于宫中置长汤屋数十间，环回甃以文石，为银镂漆船及白香木船，置于其中，至于楫橹，皆节以珠玉。又于汤中垒瑟瑟及丁香为山，以状瀛洲、方丈。上将幸华清宫，贵妃姊妹竞车服。为一犊车，饰以金翠，间以珠玉，一车之费，不下数十万贯。既而重甚，牛不能引，因复上闻，请各乘马。于是竞购名马，以黄金为衔，组绣为障泥。共会于国忠宅，将同入禁中，炳炳照灼，观者如堵。自国忠宅至于城东南隅，仆御车马，纷纭其间。国忠方与客坐于门下，指而谓客曰：「某家起于细微，因缘椒房之亲，以至于是。吾今未知税驾之所，念终不能致令名，要当取乐于富贵耳。」由是骄奢僭侈之态纷然，而昧处满持盈之道矣。太平公主玉叶冠，虢国夫人夜光枕，杨国忠锁子帐，皆稀代之宝，不能计其直。《明皇杂录》下。又《广记》二三六引。《广记》二二七引作《谭宾录》。</p></li>
<li><p><span id="唐轶二-唐玄宗-189"></span>
骊山汤甫迩京邑，帝王时所游幸。玄宗于骊山置华清宫，每年十月车驾自京而出，至春乃还。百官羽衞并诸方朝集，商贾繁会，里闾阗咽焉。山上起朝元阁，上常登眺。命群臣赋诗，正字刘飞诗最清拔，特蒙激赏。右相李林甫怒飞不先呈己，出为一尉，竟不入而卒，士子冤之。丧乱以来，汤所馆殿，鞠为茂草。《封氏闻见记》七。《南部新书》辛。</p></li>
<li><p><span id="唐轶二-唐玄宗-190"></span>
华清宫中除供奉两汤外，而别更有长汤十六所，嫔御之类浴焉。《开元天宝遗事》下。郑嵎《津阳门诗》注。</p></li>
<li><p><span id="唐轶二-唐玄宗-191"></span>
奉御汤中以文瑶密石，中央有玉莲，汤泉涌以成池，又缝锦绣为凫雁于水中，帝与贵妃施钑镂小舟，戏玩于其间。宫中退水，出于金沟，其中珠缨宝络流出街渠，贫民日有所得焉。《开元天宝遗事》下。郑嵎《津阳门诗》注。</p></li>
<li><p><span id="唐轶二-唐玄宗-192"></span>
上洞晓音律，由之天纵，凡是丝管，必造其妙。若制作诸曲，随意即成。不立章度，取适短长，应指散声，皆中点拍。至于清浊变转，律吕呼召，君臣事物，迭相制使，虽古之夔、旷不能过也。尤爱羯鼓、玉笛，常云：「八音之领袖，诸乐不可为比。」尝遇二月初，诘旦，巾栉方毕，时当宿雨初晴，景色明丽，小殿内庭，柳杏将吐，覩而叹曰：「对此景物，岂得不为他判断之乎？」左右相目，将命备酒，独高力士遣取羯鼓，上旋命之，临轩纵击一曲，曲名《春光好》，上自制也。神思自得。及顾柳杏，皆已发拆，上指而笑谓嫔御曰：「此一事，不唤我作天公可乎？」嫔御侍官皆呼万岁。又制《秋风高》，每至秋空迥彻，纤翳不起，即奏之，必远风徐来，庭叶随下。其曲绝妙入神，例皆如此。《羯鼓录》。又《御览》五八三、《广记》二〇五引。《独异志》上。《唐语林》四。</p></li>
<li><p><span id="唐轶二-唐玄宗-193"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html#%E5%94%90%E8%BD%B6%E5%8D%81%E4%BA%8C-%E6%9D%8E%E9%BE%9F%E5%B9%B4-1">李龟年1</a>。</p></li>
<li><p><span id="唐轶二-唐玄宗-194"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html#%E5%94%90%E8%BD%B6%E5%9B%9B-%E6%9D%8E%E7%90%8E-1">李琎1</a>。</p></li>
<li><p><span id="唐轶二-唐玄宗-195"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html#%E5%94%90%E8%BD%B6%E5%8D%81%E5%9B%9B-%E9%BB%84%E5%B9%A1%E7%BB%B0-8">黄幡绰8</a>。</p></li>
<li><p><span id="唐轶二-唐玄宗-196"></span>
上皇善吹笛，常宝一紫玉管。贵妃妙弹琵琶，其乐器闻于人间者，有逻逤檀为槽、龙香柏为拨者。上每执酒卮，必令迎娘歌《水调》曲遍，而太真辄弹弦倚歌，为上送酒。郑嵎《律阳门诗》注（《全唐诗》五六七）。</p></li>
<li><p><span id="唐轶二-唐玄宗-197"></span>
天宝中，上命宫女子数百人为梨园弟子，皆居宜春北院。上素晓音律，时有马仙期、贺怀智洞知音律。安禄山自范阳入觐，亦献白玉箫管数百事，安皆陈于梨园。自是音响殆不类人间。有中官白秀贞自蜀使回，得琵琶以献。其槽以逻逤檀为之，温润如玉，光辉可见，有金缕红文蹙成双凤。贵妃每抱是琵琶奏于梨园，音韵凄清，飘如云外。而诸王贵主洎虢国以下，竞为贵妃琵琶弟子，每奏曲毕，广有进献。《明皇杂录》（《御览》五八三、《白孔六帖》六二）。《谭宾录》（《广记》二〇四、二〇五）。</p></li>
<li><p><span id="唐轶二-唐玄宗-198"></span>
时新丰初进女伶谢阿蛮，善舞。上与妃子钟念，因而受焉。就按于清元小殿，宁王吹玉笛，上羯鼓，妃琵琶，马仙期方响，李龟年觱篥，张野狐箜篌，贺怀智拍板。自旦至午，欢洽异常。时唯妃女弟秦国夫人端坐观之。曲罢，上戏曰：「阿瞒（上在禁中，多自称也）乐籍，今日幸得供养夫人。请一缠头！」秦国曰：「岂有大唐天子阿姨，无钱用耶？」遂出三百万为一局焉。乐器皆非世有者，才奏而清风习习，声出天表。《杨太真外传》上。</p></li>
<li><p><span id="唐轶二-唐玄宗-199"></span>
《夜半乐》：明皇自潞州入平内难，正夜半，斩长乐门关，领兵入宫翦逆，人后撰此曲。《乐府杂录》。又《御览》五六八引。《碧鸡漫志》四。</p></li>
<li><p><span id="唐轶二-唐玄宗-200"></span>
上尝坐朝，以手指上下按其腹。朝退，高力士曰：「陛下向来数以手指按其腹，岂非圣体小不安耶？」上曰：「非也。吾昨夜梦游月宫，诸仙娱予以上清之乐，寥亮清越，殆非人间所闻也。酣醉久之，合奏诸乐以送吾归。其曲凄楚动人，杳杳在耳。吾回，以玉笛寻之，尽得之矣。坐朝之际，虑忽遗忘，故怀玉笛，时以手指上下寻，非不安。」力士再拜贺曰：「非常之事也。愿陛下为臣一奏之。」其声寥寥然，不可名言也。力士又再拜，且请其名。上笑言曰：「此曲名《紫云回》。」遂载于乐章。今太常刻石在焉。《开天传信记》。又《广记》二〇四引。《宣室志》一。又《广记》二九引。《海录碎事》一六引作《明皇杂录》。</p></li>
<li><p><span id="唐轶二-唐玄宗-201"></span>
玄宗在东都，昼寝于殿，梦一女子容色秾艳，梳交心髻，大帔广裳，拜于床下。上曰：「汝是何人？」曰：「妾是陛下凌波池中龙女，衞宫护驾，妾实有功。今陛下洞晓钧天之音，乞赐一曲，以光族类。」上于梦中为鼓胡琴，拾新旧之声为《凌波曲》。龙女再拜而去。及觉，尽记之，因命禁乐，自与琵琶，习而翻之。《逸史》（《广记》四二〇）。《明皇杂录》（《海录碎事》一六）。《碧鸡漫志》四。</p></li>
<li><p><span id="唐轶二-唐玄宗-202"></span>
唐野史云：明皇开元中，道人叶法善引上入月宫。时秋，上苦凄冷，不能久留，回于天半，尚闻仙乐。及归，但记其半曲，遂篴中写之。会西凉都督杨敬述进《婆罗门曲》，与其声调相符，遂以月中所闻为之散序，因敬述所进为曲身，名《霓裳羽衣曲》也。《近事会元》四。郑嵎《津阳门诗》注。参见《碧鸡漫志》三。</p></li>
<li><p><span id="唐轶二-唐玄宗-203"></span>
明皇游月宫一事，所出亦数处。《异闻录》云：「开元中，明皇与申天师、洪都客夜游月中，见所谓广寒清虚之府，下视玉城嵳峩，若万顷琉璃田，翠色冷光，相射炫目，素娥十余，舞于广庭，音乐清丽，遂归制《霓裳羽衣》之曲。」《唐逸史》则以为罗公远，而有掷杖化银桥之事。《集异记》则以为叶法善，而有潞州城奏玉笛、投金钱之事。《幽怪录》则以为游广陵，非潞州事。要之皆荒唐之说，不足问也。《癸辛杂识》前集。参见《逸史》（《广记》二二）、《集异记》（《广记》二六）、《玄怪录》三。</p></li>
<li><p><span id="唐轶二-唐玄宗-204"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html#%E5%94%90%E8%BD%B6%E5%8D%81%E4%BA%8C-%E5%8F%B6%E6%B3%95%E5%96%84-2">叶法善2</a>。</p></li>
<li><p><span id="唐轶二-唐玄宗-205"></span>
《得宝歌》，一曰《得宝子》，又曰《得鞛子》。明皇初纳太真妃，喜谓后宫曰：「朕得杨氏，如得至宝也。」遂制曲，名《得宝子》。《乐府杂录》。又《御览》五六八引。</p></li>
<li><p><span id="唐轶二-唐玄宗-206"></span>
天宝十四载六月一日，时骊山驻跸，是贵妃诞辰，上命小部音声乐长生殿，仍奏新曲，未有名，会南海进荔枝，因以曲名《荔枝香》。《甘泽谣》。《明皇杂录》（《海录碎事》一六）。《杨太真外传》下。《近事会元》四。《寓简》八。</p></li>
<li><p><span id="唐轶二-唐玄宗-207"></span>
《荔枝香》：《唐史·礼乐志》云：帝幸骊山，杨贵妃生日，命小部张乐长生殿，奏新曲，未有名，会南方进荔枝，因名曰《荔枝香》。《脞说》云：太真妃好食荔枝，每岁忠州置急递上进，五日至都。天宝四年夏，荔枝滋甚，比开笼时，香满一室。供奉李龟年撰此曲进之，宣赐甚厚。《杨妃外传》云：明皇在骊山，命小部音声于长生殿奏新曲，未有名，会南海进荔枝，因名《荔枝香》。三说虽小异，要是明皇时曲。《碧鸡漫志》四。</p></li>
<li><p><span id="唐轶二-唐玄宗-208"></span>
骊山多飞禽，名阿滥堆。明皇帝御玉笛，采其声翻为曲子名焉，左右皆传唱之。播于远近，人竞以笛效吹。故词人张祐诗曰：「红树萧萧合半开，玉皇曾幸此宫来。至今风俗骊山下，村笛犹吹阿滥堆。」《中朝故事》。又《碧鸡漫志》四引。</p></li>
<li><p><span id="唐轶二-唐玄宗-209"></span>
《还京乐》：明皇自西蜀返，乐人张野狐所制。《乐府杂录》。又《御览》五六八引。</p></li>
<li><p><span id="唐轶二-唐玄宗-210"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html#%E5%94%90%E8%BD%B6%E5%8D%81%E5%9B%9B-%E6%9D%8E%E7%99%BD-15">李白15</a>。</p></li>
<li><p><span id="唐轶二-唐玄宗-211"></span>
初有木芍药植于沉香亭前，其花一日忽开一枝两头，朝则深红，午则深碧，暮则深黄，夜则粉白，昼夜之内，香艳各异。帝谓左右曰：「此花木之妖，不足讶也。」《开元天宝遗事》上。</p></li>
<li><p><span id="唐轶二-唐玄宗-212"></span>
明皇与贵妃幸华清宫，因宿酒初醒，凭妃子肩同看木芍药。上亲折一枝，与妃子递嗅其艳，帝曰：「不惟萱草忘忧，此花香艳，尤能醒酒。」《开元天宝遗事》下。</p></li>
<li><p><span id="唐轶二-唐玄宗-213"></span>
明皇于禁苑中，初有千叶桃盛开，帝与贵妃日逐宴于树下。帝曰：「不独萱草忘忧，此花亦能销恨。」《开元天宝遗事》上。</p></li>
<li><p><span id="唐轶二-唐玄宗-214"></span>
天宝年，内中柑树结实，帝日与贵妃赏御，呼为「瑞圣奴」。《清异录》上。</p></li>
<li><p><span id="唐轶二-唐玄宗-215"></span>
甘子。天宝十年，上谓宰臣曰：「近日于宫内种甘子数株，今秋结实一百五十颗，与江南、蜀道所进不异。」宰臣贺表曰：「雨露所均，混天区而齐被。草木有性，凭地气而潜通。故得资江外之珍果，为禁中之华实。」相传玄宗幸蜀年，罗浮甘子不实。《酉阳杂俎》前集一八。又《广记》四一〇引。</p></li>
<li><p><span id="唐轶二-唐玄宗-216"></span>
上发马嵬，行至扶风道。道傍有花，寺畔见石楠树团圆，爱玩之，因呼为端正树，盖有所思也。《杨太真外传》下。《海录碎事》二二。参见唐德宗62。</p></li>
<li><p><span id="唐轶二-唐玄宗-217"></span>
明皇每于禁苑中见黄莺，常呼之为「金衣公子」。《开元天宝遗事》上。</p></li>
<li><p><span id="唐轶二-唐玄宗-218"></span>
天宝末，交趾贡龙脑，如蝉蚕形。波斯言老龙脑树节方有，禁中呼为瑞龙脑。上唯赐贵妃十枚，香气彻十余步。上夏日尝与亲王棋，令贺怀智独弹琵琶，贵妃立于局前观之。上数枰子将输，贵妃放康国猧子于坐侧。娲子乃上局，局子乱，上大悦。时风吹贵妃领巾于贺怀智巾上，良久，回身方落。贺怀智归，觉满身香气非常，乃卸幞头，贮于锦囊中。及上皇复宫阙，追思贵妃不已，怀智乃进所贮幞头，具奏他日事。上皇发囊，泣曰：「此瑞龙脑香也。」《酉阳杂俎》前集一。《独异志》下。《开元天宝遗事》下。</p></li>
<li><p><span id="唐轶二-唐玄宗-219"></span>
明皇幸蜀，令画工作《十眉图》，《横云》、《斜月》，皆其名。《古今事文类聚》后集一二。</p></li>
<li><p><span id="唐轶二-唐玄宗-220"></span>
玄宗置曲精潭，砌以银甎，泥以石粉，贮三辰酒一万车，以赐当制学士等。《史讳录》（《云仙杂记》五）。</p></li>
<li><p><span id="唐轶二-唐玄宗-221"></span>
玄宗命射生官射鲜鹿，取血煎鹿肠食之，谓之「热洛河」。赐安禄山及哥舒翰。《卢氏杂说》（《广记》二三四）。又《锦绣万花谷》前集三六引。《唐语林》五。</p></li>
<li><p><span id="唐轶二-唐玄宗-222"></span>
胡床施转关以交足，穿便绦以容坐，转缩须臾，重不数斤。相传明皇行幸频多，从臣或待诏野顿，扈驾登山，不能跂立，欲息则无以寄身，遂创意如此。当时称「逍遥座」。《清异录》下。</p></li>
<li><p><span id="唐轶二-唐玄宗-223"></span>
玄宗尝梦落殿，有孝子扶上。他日以问高力士，力士云：「孝子素衣，此是韦见素耳。」帝深然之。数日，自吏部侍郎拜相。《广异记》（《广记》二七七）。</p></li>
<li><p><span id="唐轶二-唐玄宗-224"></span>
玄宗梦入井，有一兵士，著绯裈，背负而出。明日，使于兵号中寻访，总无此人。又于苑中搜访，见一掌关，着绯裈，便引见。上问：「汝昨夜作何梦？」对曰：「从井中背负日出登天。」上覩其形状，与梦相似，乃问：「汝欲官乎？」答曰：「臣不解作官。臣家贫。」遂敕赐钱五百千。《定命录》（《广记》二七七）。</p></li>
<li><p><span id="唐轶二-唐玄宗-225"></span>
光禄卿王守和，未尝与人有争，尝于案几间大书「忍」字，至于帏幌之属，以绣画为之。明皇知其姓字，非时引对，问曰：「卿名守和，已知不争，好书『忍』字，尤见用心。」奏曰：「臣闻坚而必断，刚则必折，万事之中，『忍』字为上。」帝曰：「善。」赐帛以旌之。《开元天宝遗事》下。</p></li>
</ol>
</div>
<div id="王皇后-1" class="section level2">
<h2>
<span class="header-section-number">52.6</span> 王皇后<a class="anchor" aria-label="anchor" href="#%E7%8E%8B%E7%9A%87%E5%90%8E-1"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二-王皇后-1"></span>
王皇后始以色进，及上登位不数年，恩宠日衰。后忧畏之状，愈不自安。然抚下有恩，幸免谗谤共危之祸。忽一日泣诉于上曰：「三郎独不记阿忠脱新紫半臂更得一斗面为三郎生日汤饼耶？何忍不追念于前时。」上闻之戚然改容，有悯皇后之色。由是得延于其恩者三更秋。终以诸妃恩遇日盛，皇后竟见黜焉。后无罪被摈，六宫共怜之。阿忠，王后自呼其父名也。《松窗杂录》。《南部新书》甲。　案：王皇后，《松窗杂录》原作「何皇后」，误。</li>
</ol>
</div>
<div id="武惠妃" class="section level2">
<h2>
<span class="header-section-number">52.7</span> 武惠妃<a class="anchor" aria-label="anchor" href="#%E6%AD%A6%E6%83%A0%E5%A6%83"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二-武惠妃-1"></span>
惠妃武氏有专房之宠，将夺嫡，王皇后性妬，稍不能平。玄宗乃废后为庶人，肤受日闻，次及太子。太子之将废也，玄宗访于张九龄，九龄对曰：「太子，天下本也，动之则摇人心。自居东宫，未闻大恶。臣闻父子之道，天性也。子有过，父恕而掩之，无宜废绝。且其恶状未著，恐外人窥之，伤陛下慈父之道。」玄宗不悦，隐忍者久之。李林甫秉政，阴中计于武妃，将立其子以自固。武妃亦结之。乃先黜九龄而废太子。太子同鄂王瑶、光王琚同日并命，海内痛之，号为三庶。太子等既受冤死，武妃及左右屡见为祟，宫中终夜相恐，或闻鬼哭声。召巫觋视之，皆曰：「三庶为厉。」先是收鄂王、光王，行刑者射而瘗之，乃命改葬而酬之。武妃死，其厉乃息。玄宗乃立肃宗为太子，林甫之计不行，惕然惧矣。三庶以二十五年四月二十三日死，武妃至十二月而毙，识者知有神道焉。《大唐新语》一一。又《广记》一二一引。</li>
</ol>
</div>
<div id="柳婕妤" class="section level2">
<h2>
<span class="header-section-number">52.8</span> 柳婕妤<a class="anchor" aria-label="anchor" href="#%E6%9F%B3%E5%A9%95%E5%A6%A4"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二-柳婕妤-1"></span>
玄宗柳婕妤，余母之叔曾祖姑也。生延王玢。婕妤有学问，玄宗甚重之。肃宗每见王，则语左右曰：「我与王，兄弟中更相亲，外家皆关中贵族。」柳氏乃尚书右丞范之女，睦州刺史齐物之妹也。柳氏姻眷，奕叶贵盛，而人物尽高，方与公、康城公，皆北史有传。睦州刺史讳齐物，尚书右丞之子。右丞讳范，国史有传。少而俊迈，风格精异，能为江南折桂书生，咏调精绝，见媚于时。自周隋已后，家富于财。尝因调集至京师，有名娼娇陈者，姿艺俱美，为士子所奔走。睦州君诣之，悦焉。娇陈曰：「第中有锦帐三十重，即奉事终身。」盖将以斯言戏之耳。翌日，遂如数载席帐以行。娇陈大惊，且赏其奇特，竟如约，入柳氏之家，执仆媵之礼，为中表所推。玄宗在人间，常闻娇陈名。访之。及召入宫，涕泣称痼疾且老。上知其不可强也，许其归。因语曰：「我闻柳家多贤子女，可以称内职者，可言之。」娇陈以睦州君女弟对。遂纳之，立婕妤，生延王及一公主焉。睦州君闺门士行，为官政绩，载于家传，此偶因娇陈事书之。《因话录》一。《唐语林》四。</li>
</ol>
</div>
<div id="杨贵妃" class="section level2">
<h2>
<span class="header-section-number">52.9</span> 杨贵妃<a class="anchor" aria-label="anchor" href="#%E6%9D%A8%E8%B4%B5%E5%A6%83"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二-杨贵妃-1"></span>
杨贵妃小字玉环，弘农华阴人也。后徙居蒲州永乐之独头村。高祖令本，金州刺史；父玄琰，蜀州司户。贵妃生于蜀。尝误坠池中，后人呼为落妃池。池在导江县前。妃早孤，养于叔父河南府士曹玄珪家。开元二十二年十一月，归于寿邸。二十八年十月，玄宗幸温泉宫（自天宝六载十月，复改为华清宫）。使高力士取杨氏女于寿邸，度为女道士，号太真，住内太真宫。天宝四载七月，册左衞中郎将韦昭训女配寿邸。是月，于凤凰园册太真宫女道士杨氏为贵妃，半后服用。进见之日，奏《霓裳羽衣曲》。《杨太真外传》上。</p></li>
<li><p><span id="唐轶二-杨贵妃-2"></span>
杨妃，广西容州普宁县云陵里人。父维，母叶氏，生妃，有异质，都部署杨康求为女。时杨玄琰为长史，又从康求为女，携至京，进入寿王宫。城西至今有杨妃井。《广西志》（《天中记》一二）。</p></li>
<li><p><span id="唐轶二-杨贵妃-3"></span>
杨妃井最冷冽，饮之美姿容，下多香草，在容州云凌里。妃姓杨，名玉奴，别字玉环，号太真。母叶氏，怀孕十三月而生。都督步署杨康求为女，才貌双绝。杨玄琰为长史，以势求之，携至京师，选入寿邸，时年十四。明皇召见，赐西王母服色入宫。《赤雅》中。</p></li>
<li><p><span id="唐轶二-杨贵妃-4"></span>
贵妃杨氏之在蜀也，有野人张见之云：「当大富贵，何以在此？」或问：「至三品夫人否？」张云：「不是。」「一品否？」曰：「不是。」「然则皇后耶？」曰：「亦不是。然贵盛与皇后同。」见杨国忠，云：「公亦富贵位，当秉天下权势数年。」后皆如其言。《定命录》（《广记》二二四）。</p></li>
<li><p><span id="唐轶二-杨贵妃-5"></span>
杨贵妃初承恩召，与父母相别，泣涕登车。时天寒，泪结为红冰。《开元天宝遗事》下。</p></li>
<li><p><span id="唐轶二-杨贵妃-6"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-205">唐玄宗205</a>。</p></li>
<li><p><span id="唐轶二-杨贵妃-7"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html#%E5%94%90%E8%BD%B6%E5%8D%81%E5%9B%9B-%E6%9D%8E%E7%99%BD-15">李白15</a>。</p></li>
<li><p><span id="唐轶二-杨贵妃-8"></span>
〔天宝〕五载七月，妃子以妬悍忤旨。乘单车，令高力士送还杨铦宅。及亭午，上思之不食，举动发怒。力士探旨，奏请载还，送院中宫人衣物及司农米面酒馔百余车。诸姊及铦初则惧祸聚哭，及恩赐浸广，御馔兼至，乃稍宽慰。妃初出，上无聊，中官趋过者，或笞挞之，至有惊怖而亡者。力士因请就召，既夜，遂开安兴坊，从太华宅以入。及晓，玄宗见之内殿，大悦。贵妃拜泣谢过。因召两市杂戏以娱贵妃。贵妃诸姊进食作乐。自兹恩遇日深，后宫无得进幸矣。《杨太真外传》上。</p></li>
<li><p><span id="唐轶二-杨贵妃-9"></span>
太真妃常因妬媚，有语侵上，上怒甚，召高力士以辎𫐌送还其家。妃悔恨号泣，抽刀剪发授力士曰：「珠玉珍异，皆上所赐，不足充献，唯发父母所生，可达妾意，望持此伸妾万一慕恋之诚。」上得发，挥涕悯然，遽命力士召归。《开天传信记》。参见《杨太真外传》上。</p></li>
<li><p><span id="唐轶二-杨贵妃-10"></span>
〔天宝〕十载上元节，杨氏五宅夜游，遂与广宁公主骑从争西市门，杨氏奴挥鞭误及公主衣，公主堕马。驸马程昌裔扶公主，因及数挝。公主泣奏之，上令决杀杨家奴一人，昌裔停官，不许朝谒。于是杨家转横，出入禁门不问，京师长吏，为之侧目。故当时谣曰：「生女勿悲酸，生男勿喜欢。」又曰：「男不封侯女作妃，君看女却是门楣。」其天下人心羡慕如此。《杨太真外传》上。</p></li>
<li><p><span id="唐轶二-杨贵妃-11"></span>
杨贵妃生于蜀，好食荔枝。南海所生，尤胜蜀者，故每岁飞驰以进，然方暑而熟，经宿则败，后人皆不知之。《国史补》上。</p></li>
<li><p><span id="唐轶二-杨贵妃-12"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-206">唐玄宗206</a>、207。</p></li>
<li><p><span id="唐轶二-杨贵妃-13"></span>
太真妃最善于击磬拊搏之音，泠泠然新声。虽太常梨园之能人，莫能加也。上令采蓝田绿玉琢为器，上造簨流苏之属，皆以金钿珠翠珍怪之物杂饰之，又铸二金狮子，作拏攫腾奋之状，各重二百余斤，以为趺，其他彩绘缛丽，制作神妙，一时无比也。上幸蜀回京师，乐器多亡失，独玉磬偶在。上顾之凄然，不忍置于前，促令送太常，至今藏于太常正乐库。《开天传信记》。又《广记》二〇四引。</p></li>
<li><p><span id="唐轶二-杨贵妃-14"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-196">唐玄宗196</a>、197。</p></li>
<li><p><span id="唐轶二-杨贵妃-15"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-196">唐玄宗196</a>、197。</p></li>
<li><p><span id="唐轶二-杨贵妃-16"></span>
上在百花院便殿，因览《汉成帝内传》，时妃子后至，以手整上衣领，曰：「看何文书？」上笑曰：「莫问。知则又𣨼人。」觅去，乃是「汉成帝获飞燕，身轻欲不胜风。恐其飘翥，帝为造水晶盘，令宫人掌之而歌舞。又制七宝避风台，间以诸香，安于上，恐其四肢不禁」也。上又曰：「尔则任吹多少。」盖妃微有肌也，故上有此语戏妃。妃曰：「《霓裳羽衣》一曲，可掩前古。」《杨太真外传》上。</p></li>
<li><p><span id="唐轶二-杨贵妃-17"></span>
章涛从外祖郑亨仲资政入蜀，过京西道间，入一僧寺，舍宇极芜陋。其傍有一堂，奉观音龛像，左右列《华严经》数函，多散乱不全整。龛下有抽替，试启之，得小轴，乃朱书《金刚经》也。卷轴差不甚损，然已故暗，字画劲楷可观。展视其末，则云「玉环刺血为皇帝书」。盖杨太真遗迹，血色俨然，非朱书也。郑之子取而宝藏之。《夷坚支志》景集一。</p></li>
<li><p><span id="唐轶二-杨贵妃-18"></span>
贵妃素有肉体，至夏苦热，常有肺渴，每日含一玉鱼儿于口中，盖藉其凉津沃肺也。《开元天宝遗事》下。又《云仙杂记》一〇引。</p></li>
<li><p><span id="唐轶二-杨贵妃-19"></span>
贵妃每至夏月，常衣轻绡，使侍儿交扇鼓风，犹不解其热。每有汗出，红腻而多香，或拭之于巾帕之上，其色如桃红也。《开元天宝遗事》下。</p></li>
<li><p><span id="唐轶二-杨贵妃-20"></span>
贵妃每宿酒初消，多苦肺热，尝凌晨独游后苑，傍花树，以手攀枝，口吸花露，藉其露液，润于肺也。《开元天宝遗事》下。又《云仙杂记》一〇引。</p></li>
<li><p><span id="唐轶二-杨贵妃-21"></span>
冬至日大雪，至午雪霁，有晴色，因寒，所结簷溜，皆为冰条。妃子使侍儿敲下二条看玩。帝自晚朝视政回，问妃子曰：「所玩何物耶？」妃子笑而答曰：「妾所玩者，冰筯也。」帝谓左右曰：「妃子聪惠，比象可爱也。」《开元天宝遗事》下。</p></li>
<li><p><span id="唐轶二-杨贵妃-22"></span>
太真着鸳鸯并头莲锦袴袜，上戏曰：「贵妃袴袜上乃真鸳鸯莲花也。」太真问：「何得有此称？」上笑曰：「不然，其间安得有此白藕乎？」贵妃由是名裤袜为藕覆。注云：袴袜，今俗称膝袴。《致虚阁杂俎》（《瑯嬛记》上）。</p></li>
<li><p><span id="唐轶二-杨贵妃-23"></span>
玄宗与玉真恒于皎月之下以锦帕裹目，在方丈之间互相捉戏。玉真捉上每易，而玉真轻捷，上每失之，满宫之人抚掌大笑。一夕，玉真于袿服袖上多结流苏香囊与上戏，上屡捉屡失，玉真故以香囊惹之，上得香囊无数，已而笑曰：「我比贵妃差胜也。」谓之捉迷藏。《致虚阁杂俎》（《瑯嬛记》中）。</p></li>
<li><p><span id="唐轶二-杨贵妃-24"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-66">唐玄宗66</a>~68、174、184、188、191、218。</p></li>
<li><p><span id="唐轶二-杨贵妃-25"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-66">唐玄宗66</a>~68、174、184、188、191、218。</p></li>
<li><p><span id="唐轶二-杨贵妃-26"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-66">唐玄宗66</a>~68、174、184、188、191、218。</p></li>
<li><p><span id="唐轶二-杨贵妃-27"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-66">唐玄宗66</a>~68、174、184、188、191、218。</p></li>
<li><p><span id="唐轶二-杨贵妃-28"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-66">唐玄宗66</a>~68、174、184、188、191、218。</p></li>
<li><p><span id="唐轶二-杨贵妃-29"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-66">唐玄宗66</a>~68、174、184、188、191、218。</p></li>
<li><p><span id="唐轶二-杨贵妃-30"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-66">唐玄宗66</a>~68、174、184、188、191、218。</p></li>
<li><p><span id="唐轶二-杨贵妃-31"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-66">唐玄宗66</a>~68、174、184、188、191、218。</p></li>
<li><p><span id="唐轶二-杨贵妃-32"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html#%E5%94%90%E8%BD%B6%E5%8D%81%E5%9B%9B-%E5%AE%89%E7%A6%84%E5%B1%B1-5">安禄山5</a>、17。</p></li>
<li><p><span id="唐轶二-杨贵妃-33"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html#%E5%94%90%E8%BD%B6%E5%8D%81%E5%9B%9B-%E5%AE%89%E7%A6%84%E5%B1%B1-5">安禄山5</a>、17。</p></li>
<li><p><span id="唐轶二-杨贵妃-34"></span>
杨贵妃尝以假髻为首饰而好服黄裙。天宝末童谣曰：「义髻抛河里，黄裙逐水流。」《明皇杂录》（《诗话总龟》前集三三）。</p></li>
<li><p><span id="唐轶二-杨贵妃-35"></span>
天宝十三年，宫中下红雨，色若桃花。太真喜甚，命宫人各以碗杓承之，用染衣裾，天然鲜艳，惟襟上色不入处，若一马字，心甚恶之。明年七月，遂有马嵬之变。血污衣裾，与红雨无二，上甚伤之。《致虚阁杂俎》（《瑯嬛记》中）。</p></li>
<li><p><span id="唐轶二-杨贵妃-36"></span>
玄宗自闻禄山反状，心怀疑忌。初出幸时，贵妃侍女红桃晨兴理妆，玉环坠地而响，帝闻，问曰：「响者何耶？」对曰：「玉环碎矣。」帝默然，不悦。至马嵬，贵妃果遇害。贵妃小名玉环。《客退纪谈》（陶本《说郛》三一）。</p></li>
<li><p><span id="唐轶二-杨贵妃-37"></span>
玄宗幸蜀，至马嵬驿，命高力士缢贵妃于佛堂前梨树下。马嵬店媪，收得锦靿一只。相传过客每一借翫，必须百钱，前后获利极多，媪因至富。《国史补》上。又《广记》四〇五引。</p></li>
<li><p><span id="唐轶二-杨贵妃-38"></span>
马嵬老媪拾得太真袜以致富。其女名玉飞，得雀头履一只，真珠饰口，以薄檀为苴，长仅三寸。玉飞奉为异宝，不轻示人。《姚鷟尺牍》（《瑯嬛记》中）。</p></li>
<li><p><span id="唐轶二-杨贵妃-39"></span>
时肃宗诏令改葬太真，高力士知其所瘗，在嵬坡驿西北十余步，当时乘舆匆遽，无复备周身之具，但以紫缛裹之。及改葬之时，皆已朽坏，惟有胸前紫绣香囊中，尚得冰麝香。时以进上皇，上皇泣而佩之。郑嵎《津阳门诗》注。</p></li>
<li><p><span id="唐轶二-杨贵妃-40"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-113">唐玄宗113</a>、114。</p></li>
</ol>
</div>
</div>
  <div class="chapter-nav">
<div class="prev"><a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html"><span class="header-section-number">51</span> 唐人轶事汇编卷一</a></div>
<div class="next"><a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html"><span class="header-section-number">53</span> 唐人轶事汇编卷三</a></div>
</div></main><div class="col-md-3 col-lg-2 d-none d-md-block sidebar sidebar-chapter">
    <nav id="toc" data-toggle="toc" aria-label="On this page"><h2>On this page</h2>
      <ul class="nav navbar-nav">
<li><a class="nav-link" href="#%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C"><span class="header-section-number">52</span> 唐人轶事汇编卷二</a></li>
<li><a class="nav-link" href="#%E5%94%90%E4%B8%AD%E5%AE%97"><span class="header-section-number">52.1</span> 唐中宗</a></li>
<li><a class="nav-link" href="#%E9%9F%A6%E7%9A%87%E5%90%8E"><span class="header-section-number">52.2</span> 韦皇后</a></li>
<li><a class="nav-link" href="#%E4%B8%8A%E5%AE%98%E6%98%AD%E5%AE%B9"><span class="header-section-number">52.3</span> 上官昭容</a></li>
<li><a class="nav-link" href="#%E5%94%90%E7%9D%BF%E5%AE%97"><span class="header-section-number">52.4</span> 唐睿宗</a></li>
<li><a class="nav-link" href="#%E5%94%90%E7%8E%84%E5%AE%97"><span class="header-section-number">52.5</span> 唐玄宗</a></li>
<li><a class="nav-link" href="#%E7%8E%8B%E7%9A%87%E5%90%8E-1"><span class="header-section-number">52.6</span> 王皇后</a></li>
<li><a class="nav-link" href="#%E6%AD%A6%E6%83%A0%E5%A6%83"><span class="header-section-number">52.7</span> 武惠妃</a></li>
<li><a class="nav-link" href="#%E6%9F%B3%E5%A9%95%E5%A6%A4"><span class="header-section-number">52.8</span> 柳婕妤</a></li>
<li><a class="nav-link" href="#%E6%9D%A8%E8%B4%B5%E5%A6%83"><span class="header-section-number">52.9</span> 杨贵妃</a></li>
</ul>

      <div class="book-extra">
        <ul class="list-unstyled">
          
        </ul>
</div>
    </nav>
</div>

</div>
</div> <!-- .container -->

<footer class="bg-primary text-light mt-5"><div class="container"><div class="row">

  <div class="col-12 col-md-6 mt-3">
    <p>"<strong>历史上的一些人</strong>" was written by 林峰. It was last built on 2022-05-22.</p>
  </div>

  <div class="col-12 col-md-6 mt-3">
    <p>This book was built by the <a class="text-light" href="https://bookdown.org">bookdown</a> R package.</p>
  </div>

</div></div>
</footer>
</body>
</html>
