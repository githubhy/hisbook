<!DOCTYPE html>
<html lang="en">
<head>
<meta http-equiv="Content-Type" content="text/html; charset=UTF-8">
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>85 唐人轶事汇编卷三十四 | 历史上的一些人</title>
<meta name="author" content="林峰">
<meta name="description" content="85.1 杨行密  见郑綮1。 吴太祖为庐州八营都巡警，至糁潭，憩于江岸。有渔父鼓舟直至前，馈鱼数头，曰：「此犹公子孙鳞次而霸也。」因四指曰：「此皆公之山川。」吴公异之，将遗以物，不顾而去。《江淮异人录》。《十国春秋》一二。...">
<meta name="generator" content="bookdown 0.26 with bs4_book()">
<meta property="og:title" content="85 唐人轶事汇编卷三十四 | 历史上的一些人">
<meta property="og:type" content="book">
<meta property="og:image" content="/images/cover_sheep_thinker.jpeg">
<meta property="og:description" content="85.1 杨行密  见郑綮1。 吴太祖为庐州八营都巡警，至糁潭，憩于江岸。有渔父鼓舟直至前，馈鱼数头，曰：「此犹公子孙鳞次而霸也。」因四指曰：「此皆公之山川。」吴公异之，将遗以物，不顾而去。《江淮异人录》。《十国春秋》一二。...">
<meta name="twitter:card" content="summary">
<meta name="twitter:title" content="85 唐人轶事汇编卷三十四 | 历史上的一些人">
<meta name="twitter:description" content="85.1 杨行密  见郑綮1。 吴太祖为庐州八营都巡警，至糁潭，憩于江岸。有渔父鼓舟直至前，馈鱼数头，曰：「此犹公子孙鳞次而霸也。」因四指曰：「此皆公之山川。」吴公异之，将遗以物，不顾而去。《江淮异人录》。《十国春秋》一二。...">
<meta name="twitter:image" content="/images/cover_sheep_thinker.jpeg">
<!-- JS --><script src="https://cdnjs.cloudflare.com/ajax/libs/clipboard.js/2.0.6/clipboard.min.js" integrity="sha256-inc5kl9MA1hkeYUt+EC3BhlIgyp/2jDIyBLS6k3UxPI=" crossorigin="anonymous"></script><script src="https://cdnjs.cloudflare.com/ajax/libs/fuse.js/6.4.6/fuse.js" integrity="sha512-zv6Ywkjyktsohkbp9bb45V6tEMoWhzFzXis+LrMehmJZZSys19Yxf1dopHx7WzIKxr5tK2dVcYmaCk2uqdjF4A==" crossorigin="anonymous"></script><script src="https://kit.fontawesome.com/6ecbd6c532.js" crossorigin="anonymous"></script><script src="libs/jquery-3.6.0/jquery-3.6.0.min.js"></script><meta name="viewport" content="width=device-width, initial-scale=1, shrink-to-fit=no">
<link href="libs/bootstrap-4.6.0/bootstrap.min.css" rel="stylesheet">
<script src="libs/bootstrap-4.6.0/bootstrap.bundle.min.js"></script><script src="libs/bs3compat-0.3.1/transition.js"></script><script src="libs/bs3compat-0.3.1/tabs.js"></script><script src="libs/bs3compat-0.3.1/bs3compat.js"></script><link href="libs/bs4_book-1.0.0/bs4_book.css" rel="stylesheet">
<script src="libs/bs4_book-1.0.0/bs4_book.js"></script><script src="libs/htmlwidgets-1.5.4/htmlwidgets.js"></script><script src="libs/viz-1.8.2/viz.js"></script><link href="libs/DiagrammeR-styles-0.2/styles.css" rel="stylesheet">
<script src="libs/grViz-binding-1.0.9/grViz.js"></script><script src="https://cdnjs.cloudflare.com/ajax/libs/autocomplete.js/0.38.0/autocomplete.jquery.min.js" integrity="sha512-GU9ayf+66Xx2TmpxqJpliWbT5PiGYxpaG8rfnBEk1LL8l1KGkRShhngwdXK1UgqhAzWpZHSiYPc09/NwDQIGyg==" crossorigin="anonymous"></script><script src="https://cdnjs.cloudflare.com/ajax/libs/mark.js/8.11.1/mark.min.js" integrity="sha512-5CYOlHXGh6QpOFA/TeTylKLWfB3ftPsde7AnmhuitiTX4K5SqCLBeKro6sPS8ilsz1Q4NRx3v8Ko2IBiszzdww==" crossorigin="anonymous"></script><!-- CSS --><style type="text/css">
    
    div.hanging-indent{margin-left: 1.5em; text-indent: -1.5em;}
  </style>
</head>
<body data-spy="scroll" data-target="#toc">

<div class="container-fluid">
<div class="row">
  <header class="col-sm-12 col-lg-3 sidebar sidebar-book"><a class="sr-only sr-only-focusable" href="#content">Skip to main content</a>

    <div class="d-flex align-items-start justify-content-between">
      <h1>
        <a href="index.html" title="">历史上的一些人</a>
      </h1>
      <button class="btn btn-outline-primary d-lg-none ml-2 mt-1" type="button" data-toggle="collapse" data-target="#main-nav" aria-expanded="true" aria-controls="main-nav"><i class="fas fa-bars"></i><span class="sr-only">Show table of contents</span></button>
    </div>

    <div id="main-nav" class="collapse-lg">
      <form role="search">
        <input id="search" class="form-control" type="search" placeholder="Search" aria-label="Search">
</form>

      <nav aria-label="Table of contents"><h2>Table of contents</h2>
        <ul class="book-toc list-unstyled">
<li><a class="" href="index.html"></a></li>
<li><a class="" href="%E6%9E%97%E5%B3%B0%E8%AF%84.html"><span class="header-section-number">1</span> 林峰评</a></li>
<li><a class="" href="%E4%B8%89%E5%9B%BD%E9%AD%8F%E5%B8%9D.html"><span class="header-section-number">2</span> 三国魏帝</a></li>
<li><a class="" href="%E4%B8%89%E5%9B%BD%E9%AD%8F%E5%AE%98%E5%91%98.html"><span class="header-section-number">3</span> 三国魏官员</a></li>
<li><a class="" href="%E4%B8%9C%E6%99%8B%E5%B8%9D.html"><span class="header-section-number">4</span> 东晋帝</a></li>
<li><a class="" href="%E5%94%90%E5%AE%98%E5%91%98.html"><span class="header-section-number">5</span> 唐官员</a></li>
<li><a class="" href="%E5%AE%8B%E5%B9%B4%E5%8F%B7.html"><span class="header-section-number">6</span> 宋年号</a></li>
<li><a class="" href="%E5%AE%8B%E7%9A%87%E5%B8%9D.html"><span class="header-section-number">7</span> 宋皇帝</a></li>
<li><a class="" href="%E5%AE%8B%E5%AE%98%E5%91%98.html"><span class="header-section-number">8</span> 宋官员</a></li>
<li><a class="" href="%E5%AE%8B%E5%A5%B3%E6%80%A7.html"><span class="header-section-number">9</span> 宋女性</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E9%9B%B6.html"><span class="header-section-number">10</span> 宋人轶事汇编卷零</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80-3.html"><span class="header-section-number">11</span> 宋人轶事汇编卷一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C-4.html"><span class="header-section-number">12</span> 宋人轶事汇编卷二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html"><span class="header-section-number">13</span> 宋人轶事汇编卷三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html"><span class="header-section-number">14</span> 宋人轶事汇编卷四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html"><span class="header-section-number">15</span> 宋人轶事汇编卷五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html"><span class="header-section-number">16</span> 宋人轶事汇编卷六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html"><span class="header-section-number">17</span> 宋人轶事汇编卷七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB.html"><span class="header-section-number">18</span> 宋人轶事汇编卷八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D-1.html"><span class="header-section-number">19</span> 宋人轶事汇编卷九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81-1.html"><span class="header-section-number">20</span> 宋人轶事汇编卷十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html"><span class="header-section-number">21</span> 宋人轶事汇编卷十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html"><span class="header-section-number">22</span> 宋人轶事汇编卷十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html"><span class="header-section-number">23</span> 宋人轶事汇编卷十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html"><span class="header-section-number">24</span> 宋人轶事汇编卷十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html"><span class="header-section-number">25</span> 宋人轶事汇编卷十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html"><span class="header-section-number">26</span> 宋人轶事汇编卷十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html"><span class="header-section-number">27</span> 宋人轶事汇编卷十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html"><span class="header-section-number">28</span> 宋人轶事汇编卷十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html"><span class="header-section-number">29</span> 宋人轶事汇编卷十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html"><span class="header-section-number">30</span> 宋人轶事汇编卷二十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html"><span class="header-section-number">31</span> 宋人轶事汇编卷二十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html"><span class="header-section-number">32</span> 宋人轶事汇编卷二十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html"><span class="header-section-number">33</span> 宋人轶事汇编卷二十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html"><span class="header-section-number">34</span> 宋人轶事汇编卷二十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html"><span class="header-section-number">35</span> 宋人轶事汇编卷二十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html"><span class="header-section-number">36</span> 宋人轶事汇编卷二十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html"><span class="header-section-number">37</span> 宋人轶事汇编卷二十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html"><span class="header-section-number">38</span> 宋人轶事汇编卷二十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html"><span class="header-section-number">39</span> 宋人轶事汇编卷二十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html"><span class="header-section-number">40</span> 宋人轶事汇编卷三十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html"><span class="header-section-number">41</span> 宋人轶事汇编卷三十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html"><span class="header-section-number">42</span> 宋人轶事汇编卷三十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html"><span class="header-section-number">43</span> 宋人轶事汇编卷三十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html"><span class="header-section-number">44</span> 宋人轶事汇编卷三十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html"><span class="header-section-number">45</span> 宋人轶事汇编卷三十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html"><span class="header-section-number">46</span> 宋人轶事汇编卷三十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html"><span class="header-section-number">47</span> 宋人轶事汇编卷三十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html"><span class="header-section-number">48</span> 宋人轶事汇编卷三十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html"><span class="header-section-number">49</span> 宋人轶事汇编卷三十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B%E5%8D%81.html"><span class="header-section-number">50</span> 宋人轶事汇编卷四十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E9%9B%B6.html"><span class="header-section-number">51</span> 唐人轶事汇编卷零</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html"><span class="header-section-number">52</span> 唐人轶事汇编卷一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html"><span class="header-section-number">53</span> 唐人轶事汇编卷二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html"><span class="header-section-number">54</span> 唐人轶事汇编卷三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html"><span class="header-section-number">55</span> 唐人轶事汇编卷四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html"><span class="header-section-number">56</span> 唐人轶事汇编卷五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html"><span class="header-section-number">57</span> 唐人轶事汇编卷六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html"><span class="header-section-number">58</span> 唐人轶事汇编卷七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB-1.html"><span class="header-section-number">59</span> 唐人轶事汇编卷八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D.html"><span class="header-section-number">60</span> 唐人轶事汇编卷九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81.html"><span class="header-section-number">61</span> 唐人轶事汇编卷十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html"><span class="header-section-number">62</span> 唐人轶事汇编卷十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html"><span class="header-section-number">63</span> 唐人轶事汇编卷十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html"><span class="header-section-number">64</span> 唐人轶事汇编卷十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html"><span class="header-section-number">65</span> 唐人轶事汇编卷十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html"><span class="header-section-number">66</span> 唐人轶事汇编卷十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html"><span class="header-section-number">67</span> 唐人轶事汇编卷十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html"><span class="header-section-number">68</span> 唐人轶事汇编卷十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html"><span class="header-section-number">69</span> 唐人轶事汇编卷十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html"><span class="header-section-number">70</span> 唐人轶事汇编卷十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html"><span class="header-section-number">71</span> 唐人轶事汇编卷二十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html"><span class="header-section-number">72</span> 唐人轶事汇编卷二十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html"><span class="header-section-number">73</span> 唐人轶事汇编卷二十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html"><span class="header-section-number">74</span> 唐人轶事汇编卷二十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html"><span class="header-section-number">75</span> 唐人轶事汇编卷二十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html"><span class="header-section-number">76</span> 唐人轶事汇编卷二十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html"><span class="header-section-number">77</span> 唐人轶事汇编卷二十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html"><span class="header-section-number">78</span> 唐人轶事汇编卷二十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html"><span class="header-section-number">79</span> 唐人轶事汇编卷二十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html"><span class="header-section-number">80</span> 唐人轶事汇编卷二十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html"><span class="header-section-number">81</span> 唐人轶事汇编卷三十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html"><span class="header-section-number">82</span> 唐人轶事汇编卷三十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html"><span class="header-section-number">83</span> 唐人轶事汇编卷三十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html"><span class="header-section-number">84</span> 唐人轶事汇编卷三十三</a></li>
<li><a class="active" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html"><span class="header-section-number">85</span> 唐人轶事汇编卷三十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html"><span class="header-section-number">86</span> 唐人轶事汇编卷三十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html"><span class="header-section-number">87</span> 唐人轶事汇编卷三十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html"><span class="header-section-number">88</span> 唐人轶事汇编卷三十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html"><span class="header-section-number">89</span> 唐人轶事汇编卷三十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html"><span class="header-section-number">90</span> 唐人轶事汇编卷三十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B%E5%8D%81.html"><span class="header-section-number">91</span> 唐人轶事汇编卷四十</a></li>
<li class="book-part">附录</li>
<li><a class="" href="references.html">参考文献</a></li>
</ul>

        <div class="book-extra">
          
        </div>
      </nav>
</div>
  </header><main class="col-sm-12 col-md-9 col-lg-7" id="content"><div id="唐人轶事汇编卷三十四" class="section level1" number="85">
<h1>
<span class="header-section-number">85</span> 唐人轶事汇编卷三十四<a class="anchor" aria-label="anchor" href="#%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B"><i class="fas fa-link"></i></a>
</h1>
<div id="杨行密" class="section level2" number="85.1">
<h2>
<span class="header-section-number">85.1</span> 杨行密<a class="anchor" aria-label="anchor" href="#%E6%9D%A8%E8%A1%8C%E5%AF%86"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十四-杨行密-1"></span>
见郑綮<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html#%E5%94%90%E8%BD%B6%E4%BA%8C%E5%8D%81%E4%B9%9D-%E9%83%91%E7%B6%AE-1">1</a>。</p></li>
<li><p><span id="唐轶三十四-杨行密-2"></span>
吴太祖为庐州八营都巡警，至糁潭，憩于江岸。有渔父鼓舟直至前，馈鱼数头，曰：「此犹公子孙鳞次而霸也。」因四指曰：「此皆公之山川。」吴公异之，将遗以物，不顾而去。《江淮异人录》。《十国春秋》一二。</p></li>
<li><p><span id="唐轶三十四-杨行密-3"></span>
伪吴先主吴王行密，庐州合淝人，力举三百斤。微时，居常独处，必见黑衣人侍其侧。后既有众，遂令部兵悉以黑缯羃其首，号曰「黑云都」。行密之妻兄朱延寿，始为行密称荐，旋至寿州节帅。而延寿潜以宗姓通于梁祖，将规淮甸，行密乃谋去之。且虑召之不至，遂诈为目疾，凡三年。其妻旦夕视其动静，以为信，至于私于隶仆，悉避余人，唯不避行密。密一日谓其妻曰：「吾目疾不瘳矣，诸儿且不克省军府之事，当属于舅，汝宜召之。」其妻自以书召。延寿既至，行密处正厅，潜兵以见之。俄而开目曰：「数年不见舅，今旦果相覩。」延寿惶骇，遂叱勇士执而杀之，仍废其妻焉。行密雄豪而颇有度量。苏州刺史成及及，浙之八都也。后为彰义军节度使兼侍中，皆王命也。为部所叛，执送行密，密以其厚重伉直，颇重之，舍于正厅之后，房室间亦有剑甲之类，而行密盛暑中日以单衣而至，与及饮膳，了无疑忌之色。及又尝抵行密内室，见行密方起盥漱，而右手擎一沙罗，可百余两，水满其中而洗项。则力举三百斤不谬矣。《五国故事》上。</p></li>
<li><p><span id="唐轶三十四-杨行密-4"></span>
杨行密据淮南，以妻弟朱氏众谓之朱三郎者，行密署为泗州防御使。泗州素屯军。朱氏骁勇，到任恃众自负，行密虽悔，度力未能制，但姑息之。时议以谓行密事势去矣。居无何，行密得目疾，虽瘉，且诈称失明，其出入皆以人扶策，不尔，则触墙抵柱，至于流血。姬妾仆隶以为实然，往往无礼。首尾仅三年。朱氏闻之信，而少懈弛。行密度其计必中，谓妻曰：「吾不幸临老两目如此，男女卑幼，苟不讳，则国家为他人所有。今昼夜思忖，不如召泗州三舅来，使管勾军府事，则吾虽死无恨。」妻以为然，遽发使述其意而召之。朱氏大喜，倍道而行。及入谒，行密恐其觉，坐于中堂，以家人礼见。朱氏颇有德色，方设拜，行密奋袖中铁槌以击之，正中其首，然犹宛转号呼，久而方毙。行密内外不测，即时升厅，召将吏等，谓之曰：「吾所以两目失明者，盖为朱三此贼，今已击杀，两目无事矣，诸公知之否？」于是军府大骇，其仆妾尝所无礼者皆自杀。初，行密之在民间也，尝为合肥县手力，有过，县令将鞭之，行密惧且拜。会有客自外入见，行密每拜，则厅之前簷皆叩地，而令不之觉，客知其非常，乃遽升厅揖令，于他处告以所见，令惊，遂恕之，且劝事郡以自奋。行密度本郡不足依，乃投高骈。骈死，秦彦、孙儒等作乱，行密连诛之，遂有淮南之地。《五代史补》一。</p></li>
<li><p><span id="唐轶三十四-杨行密-5"></span>
见朱延寿<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%94%90%E8%BD%B6%E4%B8%89%E5%8D%81%E5%9B%9B-%E6%9C%B1%E5%BB%B6%E5%AF%BF-1">1</a>。</p></li>
<li><p><span id="唐轶三十四-杨行密-6"></span>
杨行密尝命宣州刺史田𫖳领兵围钱塘，钱镠危急，遗其子元璙修好于行密。元璙风神俊迈，行密见之甚喜，因以其女妻之，遽命𫖳罢兵。初，𫖳之围城也，尝遣使候钱镠起居，镠厚待之。将行，复与之小饮，时罗隐、皮日休在坐，意以𫖳之师无能为也，且欲讥之。于是日休为令，取一字，四面被围而不失其本音，因曰：「『其』字上加『艸』为萁菜，下加『石』为碁子，左加『玉』为琪玉，右加『月』为期会。」罗隐取「于」字，上加「雨」为舞雩，下加「皿」为盘盂，左加「玉」为玗玉，右加「邑」为邘地。使者取「亡」字，讥钱镠必亡。然「亡」上加「草」为「芒」，下加「心」为「忘」，右加「邑」为邙，左加「心」为忙，其令必不通，合坐皆嘻笑之，使大惭而去。未几，𫖳果班师。先是，行密与镠势力相敌，其为愤怒，虽水火之不若也。行密尝命以大索为钱贯，号曰「穿钱眼」。镠闻之，每岁命以大斧科柳，谓之「斫杨头」。至是，以元璙通昏，二境渐睦，穿眼、斫头之论始止。《五代史补》一。</p></li>
<li><p><span id="唐轶三十四-杨行密-7"></span>
杨行密驰射武伎皆非所长，而宽简有智略，善抚士卒，与同甘苦，推心待物，无猜忌。尝早出，从者断马秋取其金，行密知而不问，它日复早出如故。人服其度量。《续世说》三。《十国春秋》一。</p></li>
<li><p><span id="唐轶三十四-杨行密-8"></span>
江南呼蜜为蜂糖，盖避杨行密名也。行密在时，能以恩信结人，身死之日，国人皆为之流涕。予里中有僧寺曰南华，藏杨、李二氏税帖，今尚无恙。予观行密时所征产钱，较之李氏轻数倍。故老相传云：煜在位时，纵侈无度，故增赋至是。欧阳谓行密为盗亦有道，岂非以其宽厚爱人乎？《独醒杂志》一。</p></li>
<li><p><span id="唐轶三十四-杨行密-9"></span>
杨行密之据淮阳，淮人避其名，以「蜜」为「蜂糖」。《渑水燕谈录》九。《齐东野语》四。</p></li>
<li><p><span id="唐轶三十四-杨行密-10"></span>
杨行密据江淮，至今民间犹谓蜜为蜂糖。滁人犹谓荇溪为菱溪，则俗语承讳久，未能顿易故也。《青箱杂记》二。</p></li>
</ol>
</div>
<div id="杨-渥" class="section level2" number="85.2">
<h2>
<span class="header-section-number">85.2</span> 杨　渥<a class="anchor" aria-label="anchor" href="#%E6%9D%A8-%E6%B8%A5"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十四-杨渥-1"></span>
淮南杨渥居丧，昼夜酣饮作乐，燃十围之烛以击毬，一烛费钱数万。《续世说》九。《十国春秋》二。</li>
</ol>
</div>
<div id="杨隆演" class="section level2" number="85.3">
<h2>
<span class="header-section-number">85.3</span> 杨隆演<a class="anchor" aria-label="anchor" href="#%E6%9D%A8%E9%9A%86%E6%BC%94"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十四-杨隆演-1"></span>
见徐知训<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%94%90%E8%BD%B6%E4%B8%89%E5%8D%81%E5%9B%9B-%E5%BE%90%E7%9F%A5%E8%AE%AD-1">1</a>。</li>
</ol>
</div>
<div id="杨-溥" class="section level2" number="85.4">
<h2>
<span class="header-section-number">85.4</span> 杨　溥<a class="anchor" aria-label="anchor" href="#%E6%9D%A8-%E6%BA%A5"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十四-杨溥-1"></span>
杨溥巡白沙，太学博士王谷上书，请改白沙为迎銮。其略曰：「日月所经，星辰尽为黄道；銮舆所止，井邑皆为赤县。」《九国志》（《资治通鉴》二七三注）。</p></li>
<li><p><span id="唐轶三十四-杨溥-2"></span>
吴主忽谓左右曰：「孤克己虽勤，为下所奉，然为徐氏制驭，名存实丧，今欲求为一田舍翁，将安所归乎？」遂泣下数行。《江南野史》四。</p></li>
<li><p><span id="唐轶三十四-杨溥-3"></span>
让皇居泰州永宁宫，尝赋诗云：「江南江北旧家乡，三十年来梦一场。吴苑宫闱今冷落，广陵台榭已荒凉。云笼远岫愁千片，雨滴孤舟泪万行。兄弟四人三百口，不堪回首细思量。」《江表志》上。《江南余载》下。《古今诗话》（《诗话总龟》前集四四）。参见李煜<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%94%90%E8%BD%B6%E4%B8%89%E5%8D%81%E5%9B%9B-%E6%9D%8E%E7%85%9C-21">21</a>。</p></li>
<li><p><span id="唐轶三十四-杨溥-4"></span>
徐氏将移杨氏之祚，乃以升州为大吴西都，扬州为东都，声言将迁杨氏于江南，改白沙为迎銮镇。俄而逼禅，称杨氏欲入道，乃营室于茅山，迁溥居之。册曰：「受禅老臣臣知诰谨上尊号，曰高尚思元崇古让皇帝。」溥既渡江，赋诗，略曰：「烟凝楚岫愁千点，雨滴吴江泪万行。兄弟四人三百口，不堪端坐细思量。」及将遇弑，方诵佛书于楼上，使者前趋，溥以香𬬻掷之，俄而见害。李氏以海陵为泰州，置永宁宫于州之门右，迁其族以处，使亲信褚仁规为刺史以专防护。后周世宗渡淮，李氏急使人赴海陵，尽害之。《五国故事》上。</p></li>
<li><p><span id="唐轶三十四-杨溥-5"></span>
溥能委运寿终，不罹篡杀之祸，深于机者也。《九国志》（《通鉴考异》三〇）。</p></li>
<li><p><span id="唐轶三十四-杨溥-6"></span>
〔先主〕迁让皇于京口，以润州廨舍为丹阳宫以处之，用亲吏马恩让为丹阳宫使。让皇以世子琏嘱于主曰：「吾无一事，但为选师儒之有年德者教育吾儿，令知人伦孝让，他日不绝祀享，俾吾先血食泉下，吾志足矣。」主为选中书舍人徐善兼右庶子以教焉。琏，让皇长子也。十岁封江都王，立为太子。性淳谨好学，骨清神浅，唇缩齿露，风鉴者所不许。主受禅，封琏中书令、池州刺史，将赴上，遇寒食饮冷失节，卒于池口舟中，年十九岁。初，先主第四女，琏纳之为妃，贤明温淑，容范绝世。及禅代，封永兴公主。闻人呼公主，则呜咽流涕，辞不愿称，宫中为之惨戚。琏卒，永兴终身缟素，斥去容饰，不茹荤血，惟诵佛书，但自称未亡人，朝夕焚香，对佛自誓曰：「愿儿生生世世莫为有情之物。」居延和宫，年二十四无疾坐亡。《玉壶清话》九。</p></li>
<li><p><span id="唐轶三十四-杨溥-7"></span>
让皇在泰州数年，每有嗣息及五岁，必有中使至，赐品官章服，然即日告卒。《江南余载》下。</p></li>
<li><p><span id="唐轶三十四-杨溥-8"></span>
唐人迁让皇之族于泰州，号永宁宫，守衞甚严，不敢与国人通婚姻，久而男女自为匹偶。《十国纪年》（《通鉴考异》三〇）。马令《南唐书》一。</p></li>
<li><p><span id="唐轶三十四-杨溥-9"></span>
吴让皇既殂于丹阳〔宫〕，其族属尚居泰州廨舍，先主自受禅已还，未暇措置，迨殂，方嘱付嗣君曰：「邦君皆杨氏所有，天地事物之变，偶移在我，然顺逆之势不常。吾所悯孤儿婺女，侨寄殊乡。令往泰州津敛杨族，安于京口，赒赡抚育，无令失所，男女婚嫁，悉资官给。」璟禀遗戒，遣园苑使尹延范具舟车调费，往泰般护。时王室在难，道路已乱，延范虑有他变，取子弟六十人皆杀之，惟载妇女以渡江。璟大怒，以延范腰斩，仍诛其族于市，以慰其冤。杨氏诸女二十余人，选士族嫁之，奁匣闺槖，不失常度。《玉壶清话》一〇。马令《南唐书》三。《十国春秋》三。</p></li>
</ol>
</div>
<div id="杨-蒙" class="section level2" number="85.5">
<h2>
<span class="header-section-number">85.5</span> 杨　蒙<a class="anchor" aria-label="anchor" href="#%E6%9D%A8-%E8%92%99"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十四-杨蒙-1"></span>
行密四子，渥、渭悉袭伪位，唯蒙为溥之长，蒙第十六，溥第十七。而长于弓马。徐氏忌之，故不立，而终构其罪，自临川王废为历阳公，幽于历阳。蒙闻将有禅让，遂杀监守者，与其下二驰赴庐江诣周本。本时为庐江节帅，即蒙之妇翁也。本之子祚闭门不纳，本闻之曰：「我家郎，何以不见？」祚不答，因执蒙宫之于外，蒙因杀数人而卒。徐氏使溺其家于江中。《五国故事》上。</p></li>
<li><p><span id="唐轶三十四-杨蒙-2"></span>
初，主（今按：指南唐先主）将受禅也，时吴之宗室临川王蒙久囚废于历阳，司马徐玠素不悦于主，欲蒙受禅，阴讽太尉、中书令西平王周本及赵王李德诚辈，倚以德爵勋旧之重，欲使推戴于蒙，尽玠之谋也。蒙闻将受禅，杀监守者，与亲信走骑投西平王周本。本已昏耄，不知时变，皆其子祚左右其事，故拒之不令入报。蒙恳祈再三，亦不许，闭中门外，执蒙以杀之。本知之，怒曰：「我家郎君，何不使吾一见！」蒙既被害，吴室遂移。本力疾扶老，随众至建康，但劝进而已。自是心颇内愧，数月而卒。实素无推翊之诚，而主宽裕，置而不辨，及其死也，厚葬之，优恤其孤。《玉壶清话》九。</p></li>
</ol>
</div>
<div id="杨-琏" class="section level2" number="85.6">
<h2>
<span class="header-section-number">85.6</span> 杨　琏<a class="anchor" aria-label="anchor" href="#%E6%9D%A8-%E7%90%8F"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十四-杨琏-1"></span>
见杨溥<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%94%90%E8%BD%B6%E4%B8%89%E5%8D%81%E5%9B%9B-%E6%9D%A8%E6%BA%A5-6">6</a>。</p></li>
<li><p><span id="唐轶三十四-杨琏-2"></span>
杨琏拜陵，至竹筿口维舟，大醉，一夕而卒。《九国志》（《资治通鉴》二八二注）。《十国春秋》四。</p></li>
</ol>
</div>
<div id="徐-温" class="section level2" number="85.7">
<h2>
<span class="header-section-number">85.7</span> 徐　温<a class="anchor" aria-label="anchor" href="#%E5%BE%90-%E6%B8%A9"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十四-徐温-1"></span>
〔徐温〕会唐末大乱，贩盐为盗。从吴武王杨行密起合淝，劲兵数万，号其军为「黑云长剑」。所与举事者，刘威、陶雅之徒，号「三十六英雄」，独温未尝有战功。行密用其谋杀朱延寿，以功迁右衙指挥使，始预谋议。马令《南唐书》八。《十国春秋》一三。</p></li>
<li><p><span id="唐轶三十四-徐温-2"></span>
初，温之与〔张〕颢同谋害〔杨〕渥，实戊辰岁夏六月也。议既定，其夕将暝，颢已先入，而温使告颢曰：「今非番直不欲俱入，虑其谋漏泄。」请颢独讫其事，然后见报。颢诺之。其夕既杀渥，遂召温。温乃诣城门大哭曰：「张颢弑逆，杀害老令公郎君矣！」军众皆为之哭。其夕遂杀颢，立杨渭。渭以温兼左右军政焉。《五国故事》上。</p></li>
<li><p><span id="唐轶三十四-徐温-3"></span>
王疾病，大丞相温来朝，议立嗣君。门下侍郎严可求言王诸子皆不才，引蜀先主顾命诸葛亮事，温以告知诰，知诰曰：「可求多知，言未必诚，不过顺大人意尔。」温曰：「吾若自取，非止今日。张颢之乱，嗣王幼弱，政在吾手，取之易于反掌。然思太祖大渐，欲传位刘威，吾独力争，太祖垂泣，以后事托我，安可忘也！」乃与内枢密使王令谋定策，称隆演命，迎丹杨公溥监国。己丑，隆演卒。六月戊申，溥即王位。《十国纪年》（《通鉴考异》二九）。</p></li>
<li><p><span id="唐轶三十四-徐温-4"></span>
见李昪<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%94%90%E8%BD%B6%E4%B8%89%E5%8D%81%E5%9B%9B-%E6%9D%8E%E6%98%AA-8">8</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%94%90%E8%BD%B6%E4%B8%89%E5%8D%81%E5%9B%9B-%E6%9D%8E%E6%98%AA-9">9</a>。</p></li>
<li><p><span id="唐轶三十四-徐温-5"></span>
见李昪<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%94%90%E8%BD%B6%E4%B8%89%E5%8D%81%E5%9B%9B-%E6%9D%8E%E6%98%AA-8">8</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%94%90%E8%BD%B6%E4%B8%89%E5%8D%81%E5%9B%9B-%E6%9D%8E%E6%98%AA-9">9</a>。</p></li>
<li><p><span id="唐轶三十四-徐温-6"></span>
见李璟<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%94%90%E8%BD%B6%E4%B8%89%E5%8D%81%E5%9B%9B-%E6%9D%8E%E7%92%9F-1">1</a>。</p></li>
<li><p><span id="唐轶三十四-徐温-7"></span>
义祖令知询入觐，明日诏下，以知询为相。其夕，宋齐邱与术士刘通微同宿，闻鼓声，通微曰：「事必中变，且有大丧。」书至，而义祖殂。《江南别录》。</p></li>
<li><p><span id="唐轶三十四-徐温-8"></span>
义祖徐氏讳温，烈祖之养父也。刚毅寡言，罕与人交，众中凛然可畏，目为「徐嗔」。《江南别录》。马令《南唐书》八。《实宾录》七。</p></li>
</ol>
</div>
<div id="徐知训" class="section level2" number="85.8">
<h2>
<span class="header-section-number">85.8</span> 徐知训<a class="anchor" aria-label="anchor" href="#%E5%BE%90%E7%9F%A5%E8%AE%AD"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十四-徐知训-1"></span>
知训，温长子也。少学兵法，不能竟。尤喜剑士角觝之戏。怙温权势，多为不法。温出镇润州，留知训辅政，常陵侮诸将，而对吴主隆演无君臣礼。隆演幼懦，尝饮酒楼上，命优人高贵卿侍酒，知训为参军，隆演鹑衣髽髻为苍鹘。知训因使酒骂座，语侵隆演。隆演愧耻泣涕，而知训愈陵辱之。左右扶隆演起去，知训杀一吏乃止。李德诚有女乐，知训求之，德诚曰：「此辈皆有所生，且复年长，不足以接贵人，俟求少妙者进之。」知训对德诚使者骂曰：「吾杀德诚并取其妻亦易尔。」初学兵于朱瑾，瑾力教之。后因求马于瑾，瑾不与，遂有隙。夜遣壮士杀瑾，瑾手刃数人，瘗舍后。知训知曲在己，隐而不闻。俄出瑾为静淮节度使。瑾诣知训别，且愿献前马。知训喜，往谒瑾家。瑾妻出拜，知训答拜，瑾以笏击踣，遂斩知训，提其首入告吴主曰：「为国去贼，为民除害，在今日矣。」吴主惊曰：「彼有父在，吾不敢预闻。」瑾怒曰：「竖子不足与语！」遂自杀。坐诛者数家。初，宿衞将李球、马谦挟隆演登楼，取库兵以诛知训，阵于门桥。知训与战频却。朱瑾适自外来，以一骑前，视其阵，曰：「不足为也。」因反顾一麾，外兵争进，遂斩球、谦，乱兵皆溃。瑾尝有德于知训者也。及其凶终，吴人皆谓曲在知训。马令《南唐书》八。《十国春秋》一三。</p></li>
<li><p><span id="唐轶三十四-徐知训-2"></span>
见朱瑾<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%94%90%E8%BD%B6%E4%B8%89%E5%8D%81%E5%9B%9B-%E6%9C%B1%E7%91%BE-3">3</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%94%90%E8%BD%B6%E4%B8%89%E5%8D%81%E5%9B%9B-%E6%9C%B1%E7%91%BE-4">4</a>。</p></li>
<li><p><span id="唐轶三十四-徐知训-3"></span>
徐知训在宣州，聚敛苛暴，百姓苦之。入觐侍宴，伶人戏作绿衣大面若鬼神者，傍一人问「谁何」，对曰：「我宣州土地神也。吾主入觐，和地皮掘来，故得至此。」《江南余载》上。《江表志》中。《南唐近事》（《类说》二一）。</p></li>
<li><p><span id="唐轶三十四-徐知训-4"></span>
见李昪<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%94%90%E8%BD%B6%E4%B8%89%E5%8D%81%E5%9B%9B-%E6%9D%8E%E6%98%AA-1">1</a>、刁彦能<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html#%E5%94%90%E8%BD%B6%E4%B8%89%E5%8D%81%E4%BA%94-%E5%88%81%E5%BD%A6%E8%83%BD-1">1</a>。</p></li>
<li><p><span id="唐轶三十四-徐知训-5"></span>
先是，知训待烈祖甚悖，每呼为乞子。与诸弟夜饮，遣召烈祖，烈祖不至。知训怒曰：「不吃酒，吃剑乎？」余皆类此。及败，知训宅中有土室封闭甚固，烈祖请义祖开视，其中绢图义祖之形，而身荷五木，烈祖及诸弟执缚如就刑之状，己被衮冕，南面视朝。义祖唾曰：「狗死迟矣！」《江南别录》。马令《南唐书》一。</p></li>
<li><p><span id="唐轶三十四-徐知训-6"></span>
昔徐温子知训在广陵，作红漆柄骨朵，选牙队百余人，执以前导，谓之「朱蒜」。天祐末，广陵人竞服短袴，谓之「不及秋」。后十三年六月，知训为朱瑾所杀焉，则「朱蒜不及秋」之应也。《青箱杂记》七。</p></li>
</ol>
</div>
<div id="徐知询" class="section level2" number="85.9">
<h2>
<span class="header-section-number">85.9</span> 徐知询<a class="anchor" aria-label="anchor" href="#%E5%BE%90%E7%9F%A5%E8%AF%A2"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十四-徐知询-1"></span>
见周宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html#%E5%94%90%E8%BD%B6%E4%B8%89%E5%8D%81%E4%BA%94-%E5%91%A8%E5%AE%97-1">1</a>。</p></li>
<li><p><span id="唐轶三十四-徐知询-2"></span>
见李昪<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%94%90%E8%BD%B6%E4%B8%89%E5%8D%81%E5%9B%9B-%E6%9D%8E%E6%98%AA-12">12</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%94%90%E8%BD%B6%E4%B8%89%E5%8D%81%E5%9B%9B-%E6%9D%8E%E6%98%AA-13">13</a>。</p></li>
<li><p><span id="唐轶三十四-徐知询-3"></span>
见李昪<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%94%90%E8%BD%B6%E4%B8%89%E5%8D%81%E5%9B%9B-%E6%9D%8E%E6%98%AA-12">12</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%94%90%E8%BD%B6%E4%B8%89%E5%8D%81%E5%9B%9B-%E6%9D%8E%E6%98%AA-13">13</a>。</p></li>
</ol>
</div>
<div id="李神福" class="section level2" number="85.10">
<h2>
<span class="header-section-number">85.10</span> 李神福<a class="anchor" aria-label="anchor" href="#%E6%9D%8E%E7%A5%9E%E7%A6%8F"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十四-李神福-1"></span>
〔天福〕三年，攻杜洪于鄂州，大败洪军。时城中积荻山上，神福谓将军曰：「今夜焚此。」诸将皆不测。是夕，遣人乘舟载火炬至滠口，分焚树，伪为梁军来援之状。城中焚荻应之。诸将伏其智。《九国志》一。《十国春秋》五。</li>
</ol>
</div>
<div id="张-训" class="section level2" number="85.11">
<h2>
<span class="header-section-number">85.11</span> 张　训<a class="anchor" aria-label="anchor" href="#%E5%BC%A0-%E8%AE%AD"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十四-张训-1"></span>
天复三年，王茂章平密州，以〔张〕训为刺史。会梁祖以大军至，训谓诸将曰：「城孤师少，何以待之？」皆欲焚城掠聚而去。训曰：「不可。如此则我师难归。」遂封府藏，下悬门，立虚帜于城上，遣老弱居前，训自以锐兵殿其后。梁军前锋至，见城上旗多，未敢逼，数日方入城。又见府库城邑宴然如故，亦不追之。天祐七年，迁黄州刺史，卒于治所。训质直，勇而多力。曾渡毘陵西桥，马畏不渡，乃持尾鬣，举之以济。然不恃其勇，故多功保全焉。《九国志》一。《十国春秋》五。</li>
</ol>
</div>
<div id="柴再用" class="section level2" number="85.12">
<h2>
<span class="header-section-number">85.12</span> 柴再用<a class="anchor" aria-label="anchor" href="#%E6%9F%B4%E5%86%8D%E7%94%A8"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十四-柴再用-1"></span>
再用，蔡州汝南人，性至孝。七岁遇庞勋乱，举族避地，祖誗鼓不能去，唯再用独留侍，贼见而去之，以是大为乡里所异。及长，沉毅有断，面黑如铁人，号为柴黑子。会秦宗权召募骁勇，再用以骑射应选。时军令：亡马者斩。一日战回，藉鞍而寝，既寤而马逸。再用追之，遇贼于林中，环树而射，一发，人树俱贯。贼畏走，遂夺马而归。光启中，从孙儒攻广陵。再用本名存，尝与军中小校结为死友。会有告小校谋反，儒斩之，执再用至，儒问：「何故反？」再用不对。既伏质，又问之，始对曰：「某与彼相结为死友，彼反则某反矣。公既诛之，复何问焉。」儒奇之曰：「汝果不反，吾再用汝。」因令改名再用。《九国志》一。《十国春秋》六。</p></li>
<li><p><span id="唐轶三十四-柴再用-2"></span>
越人寇东洲，遣再用率兵御之，赐长矟伍拾。战败，舰破水满，再用为长矟所泛得不溺。家人闻败，饭于僧为祷。再用战归，取其饭召麾下以犒之，曰：「此辈济我，佛何力之有？」《九国志》一。《十国春秋》六。</p></li>
<li><p><span id="唐轶三十四-柴再用-3"></span>
龙武统军柴再用，尝在厅事凭几独坐，忽有鼠走至庭下，向再用拱立，如欲拜揖之状。再用怒呼左右，左右皆不至，即自起逐之，鼠乃去。而厅屋梁折，所坐床几，尽压糜碎。再用后为卢鄂宣三镇节度使卒。《稽神录》二。又《广记》四四〇引。《十国春秋》六。</p></li>
<li><p><span id="唐轶三十四-柴再用-4"></span>
柴再用按家乐于后园，有左右人窃于其门隙观之。柴知，乃召至后园，使观按习，曰：「隙风恐伤尔眸子。」《江表志》上。《江南余载》上。《十国春秋》六。</p></li>
</ol>
</div>
<div id="刘-存" class="section level2" number="85.13">
<h2>
<span class="header-section-number">85.13</span> 刘　存<a class="anchor" aria-label="anchor" href="#%E5%88%98-%E5%AD%98"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十四-刘存-1"></span>
〔天复〕四年，复攻江夏，时〔李〕神福病归，〔刘〕存代为招讨使。引十数骑巡城，憩于高冈，张乐命饮，酒酣，鄂兵大至，存以旗向江三招而止，鄂人望之仡然，有顷自退。军中服其胆略。《九国志》一。</li>
</ol>
</div>
<div id="刘-信" class="section level2" number="85.14">
<h2>
<span class="header-section-number">85.14</span> 刘　信<a class="anchor" aria-label="anchor" href="#%E5%88%98-%E4%BF%A1"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十四-刘信-1"></span>
刘信攻南康，终月不下，义祖谴信使者而杖之，詈曰：「语刘信，要背即背，何疑之甚也？」信闻命大怖，并力急攻，次宿而下。凯旋之日，师至新林浦，犒锡不至，亦无所存劳。他日谒见，义祖命诸元勋为六博之戏，以纾前意。信酒酣，掬六骰于手曰：「令公疑信欲背者，倾西江之水终难自涤。不负公，当一掷徧赤。诚如前旨，则众彩而已。信当自拘，不烦刑吏耳。」义祖免释不暇。投之于盆，六子皆赤。义祖赏其精诚昭感，复待以忠贞焉。《南唐近事》。《十国春秋》七。</p></li>
<li><p><span id="唐轶三十四-刘信-2"></span>
后唐庄宗即位，遣谏议大夫薛昭文册闽王，假道豫章，信劳之，谓昭文曰：「皇帝知有信否？」昭文曰：「主上新有河南，未熟公之名。」信曰：「汉有韩信，吴有刘信，异代其人也。」因指牙旗银首，举巵酒以属昭文曰：「射中此，愿公饮。」一箭而穿之，观者无不称快。《九国志》二。陆游《南唐书》九。《十国春秋》七。</p></li>
</ol>
</div>
<div id="朱延寿" class="section level2" number="85.15">
<h2>
<span class="header-section-number">85.15</span> 朱延寿<a class="anchor" aria-label="anchor" href="#%E6%9C%B1%E5%BB%B6%E5%AF%BF"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十四-朱延寿-1"></span>
朱延寿，庐州舒城人，〔杨〕行密之妻弟也。美姿容。未冠事行密，从征秦、毕、孙儒，皆以摧坚陷阵受赏。行密征维扬，授延寿以扞城之任，时军中多盗，行密方务宽恕，求得士伍心。知延寿好杀，每捕至者，必并所盗物遗而贳之，仍诫之曰：「慎勿使延寿知。」既而密报延寿，俱复擒杀之。……田𫖳、安仁义结搆延寿叛，将分地而治。行密忧形于色，即诈为目疾，每接延寿使，必错乱所见以示之。尝误触楹柱，而朱夫人救之，良久始苏，因泣曰：「吾今丧目，军府事大，儿子辈俱幼，不如得三舅代治，吾无忧矣。」夫人因以书召之，延寿不疑，遂来觐，行密迎至寝门，使人刺杀之，年三十四。出夫人嫁蕲州刺史石膳。既而朱瑾入贺，行密曰：「彼二大贼不足忧，惟忧此小贼。今得之，无事矣。」延寿善用兵，有钤略，好以寡击众，不胜敌而返者，无不尽戮之。尝与梁人战，遣众二百持大剑而往，内指一卒留之，卒云：「愿攻贼自效。」延寿亦斩之。其令出必行，皆此类也。性疏财，每得赏赐皆分赍将士。《九国志》三。《十国春秋》一三。</p></li>
<li><p><span id="唐轶三十四-朱延寿-2"></span>
见杨行密<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%94%90%E8%BD%B6%E4%B8%89%E5%8D%81%E5%9B%9B-%E6%9D%A8%E8%A1%8C%E5%AF%86-3">3</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%94%90%E8%BD%B6%E4%B8%89%E5%8D%81%E5%9B%9B-%E6%9D%A8%E8%A1%8C%E5%AF%86-4">4</a>。</p></li>
<li><p><span id="唐轶三十四-朱延寿-3"></span>
宣州田𫖳、寿州朱延寿将举军以背杨行密，请杜荀鹤持笺诣淮都。俄而事泄，行密悉兵攻宛陵，延寿飞骑以赴，俱为淮军所杀。延寿之将行也，其室王氏勉延寿曰：「愿日致一介，以宁所怀。」一日，介不至，王氏曰：「事可知矣。」乃部分家僮，悉授兵器，遽阖州中之扉。而捕骑已至，不得入。遂集家僮，私阜帑，发百燎，庐舍州廨焚之。既而稽首上告曰：「妾誓不以皎然之躯为仇者所辱！」乃投火而死。古之烈女，无以过也。《北梦琐言》一六。《续世说》八。</p></li>
</ol>
</div>
<div id="朱-瑾" class="section level2" number="85.16">
<h2>
<span class="header-section-number">85.16</span> 朱　瑾<a class="anchor" aria-label="anchor" href="#%E6%9C%B1-%E7%91%BE"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十四-朱瑾-1"></span>
朱瑾之据兖州，梁祖攻之未克，其从父兄齐州刺史琼先降，与琼同诣壁下以晓之。瑾乃遣都虞候胡规出献款曰：「兄已降，愿贷瑾不死，请以镇委吏。」既而启延寿门，陈牌印于笥曰：「兄来，请先奉此。」梁祖命琼受之。葛从周疑诈，选勇士孙少迪等仗剑以驭，琼曰：「彼力屈，不足疑。」琼进前受印籥，瑾单马曰：「兄独来，密语耳。」始相及，瑾令骁卒董怀进勾曳琼坠马，乃发所匿刃杀琼，勾戟突出牵入之。须臾，城上鼓噪，掷琼首于埤也。我军失色。梁祖哀恸久之，斩军谋徐厚，署琼弟玭为齐州防御使，恩礼殊厚。瑾竟弃城投扬州。《北梦琐言》一六。《十国春秋》八。</p></li>
<li><p><span id="唐轶三十四-朱瑾-2"></span>
瑾之奔淮南也，时行密方图霸，其为礼待，加于诸将数等。瑾感行密见知，欲立奇功为报，但恨无入阵马，忽忽不乐。一日昼寝，梦老叟眉发皓然，谓瑾曰：「君常恨无入阵马，今马生矣。」及隶报，适退槽马生一驹，见卧未能起。瑾惊曰：「何应之速也！」行往视之，见骨目皆非常马，大喜曰：「事办矣！」其后破杜洪，取钟传，未尝不得力焉。初，瑾之来也，徐温覩其英烈，深忌之，故瑾不敢预政。及行密死，子溥嗣位，温与张镐争权，袭杀镐，自是事无大小，皆决于温。既而温复为自安之计，乃以子知训自代，然后引兵出居金陵，实欲控制中外。知训尤恣横，瑾居常嫉之。一旦，知训欲得瑾所乘马，瑾怒，遂击杀知训，提其首，请溥起兵诛温。溥素怯懦，见之掩面而走。瑾曰：「老婢儿不足为计。」亦自杀。中外大骇且惧。温至，遽以瑾尸暴之市中。《五代史补》一。　案：朱瑾诛徐知训事在杨渭时，此云杨溥，误。</p></li>
<li><p><span id="唐轶三十四-朱瑾-3"></span>
天祐十三年，淮南小校马谦、李球乘酒胁众，挟〔杨〕渭登桥楼，发武库兵为乱，陈于门桥北外，众屡却。会瑾自浙西至，惟引一骑，视其坐起，云：「此不足为祸。」因返顾外众，推手一呼，乱兵皆溃去，遂擒谦。是冬与行军副使徐知训率兵攻颍州，梁人援至而解。渭将开国，知训患瑾位加于己，请以泗州建静淮军，出瑾为节度。先是，瑾因朔望，令女妓通候问于知训，知训淫纵，强欲私之，瑾心已不平，复有是行。会知训夜张祖筵，瑾中宵先起，诘旦，度知训酒方困，复留刺以去。既旰，知训果来谢，瑾因延入室，出其妻陶氏，知训方拜，瑾以笏击之，踣于地，左右自外突入杀之。初，瑾先系二恶马于庑下，及将图知训，密令释其覊绁，马果蹄啮，外人莫得闻变，因斩首以出。知训从人数百，瑾扼臂叱之，俱辟易散去。复乘知训马，驰入府中，诉于渭云：「今日为大王除患。」渭曰：「此事吾不敢知。」因命瑾疾去。瑾忿，以知训首击柱，诟渭曰：「懦夫安足与成事！」携剑复出，望府门已阖，因逾垣，折足，大呼曰：「吾为万人除患，今以一身当之耳。」遂自刎，夷其族。时年五十二。《九国志》二。《十国春秋》八。</p></li>
<li><p><span id="唐轶三十四-朱瑾-4"></span>
朱瑾者，杨氏之名将也。徐温既出镇润州，以其子知训知广陵政事，谓之政事仆射。瑾与知训有通家之好，尝使知客诣知训之第，知训才二十余，颇以声色为务，而潜与知客通，取其所佩绡巾。知客惧，归以告瑾，瑾颇衔之。一日，杨氏会鞠于广场，知训与瑾立马观之，马首相接。瑾因揖知训曰：「那日绡巾，希以见还。」知训知事泄，且虑瑾为变，翌日遂讽杨氏出瑾为历阳。瑾知为知训所排，将整行计，密有图知训之意。及知训诣瑾告别，时盛暑，瑾以水徧洒厅事，皆汪洋不可驻足，乃直抵其内。瑾大设宴以待之，出爱姬姚氏荐酒，乃献名马。瑾爱其马，夏以罗帏，冬以锦帐覆之。知训纳拜于瑾，瑾以手板击杀之，截其首，提入以见。杨氏闻变，乃闭诸门，且曰：「伊自有阿爷处置是事。」瑾以杨氏不见纳，遂逾城而出，因堕城下，折足，乃自刭。吴人暴其尸于市，虫蛆不犯。《五国故事》上。</p></li>
<li><p><span id="唐轶三十四-朱瑾-5"></span>
见徐知训<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%94%90%E8%BD%B6%E4%B8%89%E5%8D%81%E5%9B%9B-%E5%BE%90%E7%9F%A5%E8%AE%AD-1">1</a>。</p></li>
</ol>
</div>
<div id="严可求" class="section level2" number="85.17">
<h2>
<span class="header-section-number">85.17</span> 严可求<a class="anchor" aria-label="anchor" href="#%E4%B8%A5%E5%8F%AF%E6%B1%82"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十四-严可求-1"></span>
严求微时为阳邑吏，阳宰器之，待以宾礼，每曰：「卿当自爱。他日极人臣之位，吾不复见卿之贵，幸以遗孤留意。」期年，严亟登公辅。宰殁既久，其子理遗命候谒严门，严赠担石束帛而已，其子慊怀而退。严不甚顾，密遣家人赍黄金数十斤，伺于逆旅间，谢之曰：「非阳宰之子乎？相君使奉金以备行李。」又荐一官，地宅仆马毕为之置。其子他日及门致谢，严曰：「聊以报尊府君平昔之遇耳。」一见后，终身谢绝焉。《南唐近事》。《十国春秋》一〇。　案：严求，马令、陆游两《南唐书》及《十国春秋》皆作「严可求」。</p></li>
<li><p><span id="唐轶三十四-严可求-2"></span>
见李昪<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%94%90%E8%BD%B6%E4%B8%89%E5%8D%81%E5%9B%9B-%E6%9D%8E%E6%98%AA-16">16</a>。</p></li>
<li><p><span id="唐轶三十四-严可求-3"></span>
严球为相，是年王慎辞奉使北朝，球在病请告，烈祖授以论答凡百事，皆中机务。球欲一见，就宅访之。球览毕，尤所深美，请更添一二事：「北朝若问黑云长，剑多少，及五十指挥皆在部下，柴再用不曾赴任，将何以对？」慎辞既到北朝，一无所问，首问黑云长剑并柴再用所之。慎辞依前致对，梁太祖锐意南征，即时罢兵。慎辞还朝，夜宿金山，尝有诗云：「淮船分螘点，江市聚蝇声。」烈祖性多猜忌，闻之，宋齐丘因而兴谮，收慎辞，以竹笼盛之，沈于江口。《江表志》上。《江南余载》上。　案：严球，《江南余载》作严可求。赋诗被沉，又作徐融事，参见徐融<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%94%90%E8%BD%B6%E4%B8%89%E5%8D%81%E5%9B%9B-%E5%BE%90%E8%9E%8D-2">2</a>。</p></li>
</ol>
</div>
<div id="周-本" class="section level2" number="85.18">
<h2>
<span class="header-section-number">85.18</span> 周　本<a class="anchor" aria-label="anchor" href="#%E5%91%A8-%E6%9C%AC"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十四-周本-1"></span>
五代吴周本少倜傥。有猛虎为暴，本与二兄往视之，遇于篁竹间，奋跃前搤虎喉，二兄同击之，虎败，死于穴，由是知名。初仕宣州赵锽，常衣裶衫裈，持剑出入行阵，军中壮之。后与杨行密战，被执，行密曰：「吾久闻周虎子之名，恨见之晚。」释缚，以为裨将。《十国纪年》（《白孔六帖》九七）。</p></li>
<li><p><span id="唐轶三十四-周本-2"></span>
见杨蒙<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%94%90%E8%BD%B6%E4%B8%89%E5%8D%81%E5%9B%9B-%E6%9D%A8%E8%92%99-2">2</a>。</p></li>
<li><p><span id="唐轶三十四-周本-3"></span>
见李昪<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%94%90%E8%BD%B6%E4%B8%89%E5%8D%81%E5%9B%9B-%E6%9D%8E%E6%98%AA-14">14</a>。</p></li>
</ol>
</div>
<div id="王-安" class="section level2" number="85.19">
<h2>
<span class="header-section-number">85.19</span> 王　安<a class="anchor" aria-label="anchor" href="#%E7%8E%8B-%E5%AE%89"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十四-王安-1"></span>
虔州节度使王安持节请觐，遂卒于朝，年七十二。安，庐江人，少事吴。武王观战，战酣，武王坐于高阜，注目以望阵势，安捧匜器侍侧。忽阵外一执槊勇士疾走而至，径趋王座，止数十步，安始觉，左右尽凝立，瞪目前视，无一夫警者。安乃置所捧于地，取弓射之，一发而倒，徐纳弓于弢中，复捧器而立，神色不少变。武王奇之，曰：「汝真有器度，当至极贵。」《玉壶清话》九。马令《南唐书》九。陆游《南唐书》六。《十国春秋》七。</li>
</ol>
</div>
<div id="王-舆-1" class="section level2" number="85.20">
<h2>
<span class="header-section-number">85.20</span> 王　舆<a class="anchor" aria-label="anchor" href="#%E7%8E%8B-%E8%88%86-1"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十四-王舆-1"></span>
王舆为江南杨氏军中小校，少从军，围润州，中巨弩射右耳，其矢穿左耳而去，旁二人中矢死之。舆卧病百日余乃愈，至老不聋，亦无瘢迹。又尝攻颍，夜有道士告之曰：「旦有流星下坠，能避之，则富贵不可名，不尔则毙矣。」及旦，舆拔剑倚栅木驱兵，城中飞大石，正中其栅，及舆铠甲，皆麋碎而坏。舆曰：「流星乃此也。」益自贵重，终为使相。《玉壶清话》六。《稽神录》一。马令《南唐书》九。陆游《南唐书》一五。《十国春秋》七。　案：王舆，《稽神录》作「王玙」。</li>
</ol>
</div>
<div id="张-崇" class="section level2" number="85.21">
<h2>
<span class="header-section-number">85.21</span> 张　崇<a class="anchor" aria-label="anchor" href="#%E5%BC%A0-%E5%B4%87"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十四-张崇-1"></span>
张崇帅庐江，好为不法，士庶苦之。尝入觐江都，庐人幸其改任，皆相谓曰：「渠伊必不复来矣。」崇归，闻之，计口征「渠伊钱」。明年，再入觐，盛有罢府之耗，人不敢指实，皆道路相目，捋须相庆。归，又辄征「捋须钱」。尝为伶人所戏，使一伶假为人死，有谴当作水族者，阴府判曰：「焦湖百里，一任作獭。」崇亦不惭。《江表志》中。《江南余载》上。《唐宋遗史》（《类说》二七）。《十国春秋》九。</p></li>
<li><p><span id="唐轶三十四-张崇-2"></span>
崇残酷暴歛，淝人畏之。尝入觐，议者盛言不返，鄽市少年皆捋颐相庆。崇归，闻之，因歛「捋颐钱」数万贯。尤好使酒杀人。重掌奏刁镕，每谓左右曰：「吾醉，慎勿令镕出。」一日醉甚，三召镕至，竟杀之。诘旦召镕，左右曰：「已杀矣。」崇大悔，取其首视之，揖曰：「罪过员外。」其轻人命如此。颇信鬼神，家人求以厌息崇者。先是，后土庙塑韦安道配座，乃遣巫女诈云：「天上谪后土，与公为偶。」崇往视之，巫女潜泄异香，以为后土至矣，崇乃命乐，对像酣饮。一夕，家人窃其兵器，尽置庙中，巫女报曰：「列仙不喜杀战，故遣六丁取至，公不得更用此伤害。」崇因是大为改悔。历藩镇二十年，掠下以奉上，每岁一入觐，输贡络绎，国中执事无不受赂。故其肆虐凌下，保全禄位，终身为横耳。《九国志》一。</p></li>
<li><p><span id="唐轶三十四-张崇-3"></span>
张崇帅庐，在镇不法，酷于聚歛。从者数千人，出遇雨雪，皆顶莲花帽、琥珀衫，所费油绢不知纪极。市人称曰「雨仙」。《清异录》下。</p></li>
<li><p><span id="唐轶三十四-张崇-4"></span>
张崇帅庐，遇生日设延生大斋，僧道献功德疏，祈祝之词往往上比彭、李，有草衣叟闻之，笑曰：「分身梦宅，会归变灭，革囊污秽，烦恼所生，何足多恋！」或言于崇，崇以寿日免决，押领出。《清异录》下。</p></li>
</ol>
</div>
<div id="崔太初" class="section level2" number="85.22">
<h2>
<span class="header-section-number">85.22</span> 崔太初<a class="anchor" aria-label="anchor" href="#%E5%B4%94%E5%A4%AA%E5%88%9D"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十四-崔太初-1"></span>
太初不喜儒生，多疑好察，每通衢交会之所墙必置耳。常谓人曰：「还闻墙有耳否？」又曰：「非墙耳，乃吾〔耳〕也。」由是，行路之人鲜敢偶语者。《九国志》二。又《白孔六帖》一二引。</li>
</ol>
</div>
<div id="王-潜-1" class="section level2" number="85.23">
<h2>
<span class="header-section-number">85.23</span> 王　潜<a class="anchor" aria-label="anchor" href="#%E7%8E%8B-%E6%BD%9C-1"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十四-王潜-1"></span>
王潜夜宴，盗入其家，尽取饮具，逮明方知，笑曰：「亦好饮耶？」竟不问。《九国志》（《白孔六帖》二七）。</li>
</ol>
</div>
<div id="沈-颜" class="section level2" number="85.24">
<h2>
<span class="header-section-number">85.24</span> 沈　颜<a class="anchor" aria-label="anchor" href="#%E6%B2%88-%E9%A2%9C"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十四-沈颜-1"></span>
伪吴沈颜，字可铸，传师之孙。天复初进士，为校书郎。属乱离，奔湖南，辟巡官。吴周建，为淮南巡官、礼仪使、兵部郎中、知制诰、翰林学士，顺义中卒。颜少有词藻，琴棋皆臻妙。场中语曰「下水船」，言为文敏速，无不载也。性闲淡，不乐世利。尝病当时文章浮靡。倣古著书百篇，取元次山聱叟之说，附己志而名书。其自序云：自孟轲以后千余年，经百千儒者，咸未有闻焉，天厌其极，付在鄙予。其夸诞如此。《郡斋读书志》四中。《十国春秋》一一。</p></li>
<li><p><span id="唐轶三十四-沈颜-2"></span>
沈颜游钟陵，自章江入剑池，过临川。时天旱，水将涸，阻风，泊小渚。获败碑，字存者十七、八，乃抚州刺史颜鲁公之文，即临川所沈碑也。其文多载鲁公之德业。《唐语林》一。</p></li>
</ol>
</div>
<div id="徐-融" class="section level2" number="85.25">
<h2>
<span class="header-section-number">85.25</span> 徐　融<a class="anchor" aria-label="anchor" href="#%E5%BE%90-%E8%9E%8D"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十四-徐融-1"></span>
见李昪<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%94%90%E8%BD%B6%E4%B8%89%E5%8D%81%E5%9B%9B-%E6%9D%8E%E6%98%AA-6">6</a>。</p></li>
<li><p><span id="唐轶三十四-徐融-2"></span>
南唐徐融《夜宿金山》诗云：「维舟分蚁照，江市聚蛙声。」烈祖性严忌，宋齐丘谮之，以竹笼沉于京口。《古今诗话》（《诗话总龟》前集三一）。参见严可求<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%94%90%E8%BD%B6%E4%B8%89%E5%8D%81%E5%9B%9B-%E4%B8%A5%E5%8F%AF%E6%B1%82-3">3</a>。</p></li>
</ol>
</div>
<div id="王慎辞" class="section level2" number="85.26">
<h2>
<span class="header-section-number">85.26</span> 王慎辞<a class="anchor" aria-label="anchor" href="#%E7%8E%8B%E6%85%8E%E8%BE%9E"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十四-王慎辞-1"></span>
见严可求<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%94%90%E8%BD%B6%E4%B8%89%E5%8D%81%E5%9B%9B-%E4%B8%A5%E5%8F%AF%E6%B1%82-3">3</a>。</li>
</ol>
</div>
<div id="徐延休" class="section level2" number="85.27">
<h2>
<span class="header-section-number">85.27</span> 徐延休<a class="anchor" aria-label="anchor" href="#%E5%BE%90%E5%BB%B6%E4%BC%91"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十四-徐延休-1"></span>
徐铉父延休博物多学，尝事徐温为义兴县令。县有后汉太尉许馘庙，庙碑即许劭记，岁久字多磨灭，至开元中，许氏诸孙重刻之。碑阴有八字云：「谈马砺毕王田数七。」时人不能晓。延休一见，为解之曰：「谈马即言午，言午许字。砺毕必石卑，石卑碑字。王田乃千里，千里重字。数七是六一，六一立字。」此亦杨修辨虀臼之比也。《青箱杂记》七。《十国春秋》一一。</li>
</ol>
</div>
<div id="聂师道" class="section level2" number="85.28">
<h2>
<span class="header-section-number">85.28</span> 聂师道<a class="anchor" aria-label="anchor" href="#%E8%81%82%E5%B8%88%E9%81%93"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十四-聂师道-1"></span>
聂师道，歙人。少好道。唐末于涛为歙州刺史，其兄方外为道士，居于郡南山中，师道往事之。涛时往诣方外，至于郡政，咸以咨之，乃名其山为问政山。吴朝以师道尝居是山，因号为问政先生焉。初，方外在山中，郡人少信奉者，及师道至，信日至而富实。师道尝与友人同行，至一逆旅，友病热疾，村中无复医药，或教病者曰：「能食少不洁，可以解。」及病危，因复劝之，人有难色，师道谕之曰：「事急矣，何难于此？吾为汝先尝之。」乃取啗之。人感其意，乃食，而病果愈。后给事中裴枢为歙州，当唐祚之季，诏令不通，宣州田𫖳、池州陶雅举兵围之累月。歙人频破之后，食尽援绝，议以城降。而城中杀外军已多，无敢将命出者。师道乃自请行，枢曰：「君乃道士，岂可游兵革中耶？请易服以往。」师道曰：「吾已受道法科教，不容易服。」乃缒之出城。二将初亦甚怪，及与之语，乃大喜曰：「真道人也。」誓约已定，复遣还城中。及期，枢适有未尽，复欲延期，更令师道出谕之，人谓其二三，咸为危之。师道亦无难色。及复见二将，皆曰：「无不可，唯给事命。」时城中人获全，师道之力也。吴太祖闻其名，召至广陵，建紫极宫以居之。一夜，有群盗入其所止，至于什器皆尽取之，师道谓之曰：「汝为盗，取吾财以救饥寒也，持此将安用之？」乃引于曲室，尽取金帛与之，仍谓之曰：「尔当从某处出，无巡人，可以无患。」盗从所教，竟以不败。后吴朝遣师道至龙虎山设醮，道遇群盗刼之，将加害，其中一人熟视师道，谓同党曰：「勿犯先生。」令尽以所得还之，群盗亦皆从其言。因谓师道曰：「某即昔年扬州紫极宫中为盗者，感先生至仁之心，今以奉报。」后卒于广陵。《江淮异人录》。《十国春秋》一四。</li>
</ol>
</div>
<div id="徐月英" class="section level2" number="85.29">
<h2>
<span class="header-section-number">85.29</span> 徐月英<a class="anchor" aria-label="anchor" href="#%E5%BE%90%E6%9C%88%E8%8B%B1"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十四-徐月英-1"></span>
江淮间有徐月英，亦娼者。其《送人》诗云：「惆怅人间事久违，两人同去一人归。生憎平望亭前水，忍照鸳鸯相背飞。」一本又有云：「枕前泪与阶前雨，隔个闲牕滴到明。」亦有诗集。金陵徐氏诸公子宠一营妓，卒乃焚之。月英送葬，谓徐公曰：「此娘平生风流，没亦带焰。」时号美戏也。《北梦琐言》九。又《广记》二七三引。</li>
</ol>
</div>
<div id="李-昪" class="section level2" number="85.30">
<h2>
<span class="header-section-number">85.30</span> 李　昪<a class="anchor" aria-label="anchor" href="#%E6%9D%8E-%E6%98%AA"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十四-李昪-1"></span>
先主昪，字正伦，唐宪宗第八子建王恪之玄孙。其（父）〔祖〕志，去宗室悬远，遂飘游他郡，为徐州判官。〔父荣〕安贫谨厚，喜佛书，多游息佛寺，号为李道者。主以光启四年生于彭城。会天下丧乱，因转徙濠梁。家贫，二姊为尼。吴武王杨行密克濠梁，主为乱兵所掠，时尚幼，行密见而奇之，育为己子。长子杨渥骄狠恣横，多或凌之。行密虑为渥所害，谓大将徐温曰：「此儿异常，吾深爱之，虑失保佑，汝无子，可赐汝养之。」温得主，致保姆，命师傅，鞠育异之。及长，身长七尺，坦额隆准，神彩鉴物，虽缓行，从者阔步追之不及。相者曰：「正所谓龙行虎步也。」瞻视明灿，其音如钟。尝泛舟渡淮，暴浪中起，舟人合噪，喧号无制，主举声指画，响出数百夫外，两岸皆闻。天祐中，童谣曰：「东海鲤鱼飞上天。」盖谓主素育于徐氏，后竟复唐姓。一狂僧走金陵城中，狷狂荒急，每见人则寻「飞龙子」，凡十余年。逮主来为升州刺史，狂僧见之，乃不复寻矣。时江南初平，守宰者皆武夫，率以兵戈为急务。主独好文，招儒素，督廉吏，德望著立，物情归美。徐知训为淮南节度使，骄侈淫虐，为朱瑾所杀，一方甚扰。主亟往代之，悉反其治，谦宽惇裕。初，知训已忌主之能，每欲加害，尝开宴，主预坐，伏剑士于室。刁彦能行酒，以爪搯主，主佯吐茵而起，偶免之。后又饮于广陵城东山光寺，会主适自京入觐，亦预焉。知训狂酲，决欲害之，其弟知谏白于主，遂鞭马急奔。知训不逞，授剑与彦能，俾急追之。彦能及于中途，但举剑扬袂遥示之，及河而止，以奔骑难追为白。殆知训遇害也，其父温方知其恶，将吏尽被黜责。明年，建吴国，以主为左仆射，参大政，于是百姓始得投戈息肩。时四境虽定，惟越人为梗，主不欲黩武，专务安辑，遂许和好。戢兵薄赋，休养民力，山泽所产，公私同之，戢扰吏，罢撗歛，中外之情，翕然倚附，虽刚鸷很愎者，率亦驯扰。所统仅三十余州，为太平之世者二十年。置延宾亭，待四方豪杰，无贵贱之隔。非意相干者，亦雍容遣之。漂泛覊游辈，随才而用之。绅之后，穷不能婚葬者，皆与毕之。义父温虽镇金陵，凡朝政但总大纲而已，台阁庶政皆主决之。金陵司马徐玠者，性诡险，深忌于主，屡讽温曰：「辅政之权不宜假也，请以嫡子知询代之，以收其势。」主知之，连上疏求罢政事。表将上，会温卒，知询果袭之，所为不法，不久，乱萌已兆。主使谕之，亟令入朝，以逭萧墙之祸，朝廷以为左统军，悉罢兵柄。主时始专大任，秉执益谨。一旦临镜，理白髭，喟然叹曰：「丈夫此物悬于颔，壮图已矣。时不待人，惜哉！」有周宗者，广陵人，少孤贫，事主为左右给事，敏黠可喜，闻主之叹，请入广陵，告宋齐邱以禅代之事。齐邱险刻，忌其谋非己出，手疏切谏，言天时人事未可之际，请斩宗为谢。主怒其专，辄将斩之，徐玠力援，获免。后数年，徐玠请禅之说行，宗方复职，后竟为枢密使。后五载，壬辰岁，出镇金陵，以长子璟为兵部尚书，参政事，如温之制。甲午岁，进封齐王，加元帅，置左右丞相，以宋齐邱佐之。丁酉十月，受吴禅，奉吴王为让皇，改年升元，追尊考温武皇帝，子璟为吴王。以建康为西都，广陵为东都。即金陵使府为宫，但加尾栏楯而已，终不改作。接见亲族，一用家人礼。昔所师友之尊长者，皆亲拜之。《玉壶清话》九。马令《南唐书》一。</p></li>
<li><p><span id="唐轶三十四-李昪-2"></span>
昪本潘氏，湖州安吉县人，父为安吉砦将，尝因淮将李神福侵我吴兴，据潘氏而去，昪遂为神福家奴。徐温尝造神福家，见而异之，求为养子。至是乃隐本族而冒徐姓焉。后尝致书于我，以毘陵求易吴兴，仍引祊田为说，则本潘氏明矣。《吴越备史》二。又《通鉴考异》三〇所引稍异，曰：「刘恕以为昪复姓附会祖宗，固非李氏，而吴越与唐人仇敌，亦非实录。」</p></li>
<li><p><span id="唐轶三十四-李昪-3"></span>
烈祖讳昪，唐之宗室也。旧名知诰。少孤，为义祖所养。有相者谓义祖曰：「君相至贵，且有贵子，然非君家所生。」又梦为人引临大水，中黄龙数十，令义祖捉之，义祖获一龙而寤。明旦，乃得烈祖。烈祖奉义祖以孝闻。尝从义祖征伐，有不如意，杖而逐之。及归，拜迎门外。义祖惊曰：「尔在此耶！」烈祖泣曰：「为人子者，舍父母何适？父怒而归母，子之常也。」义祖由是益怜惜。《江南别录》。《钓矶立谈》。马令《南唐书》一。《十国春秋》一五。</p></li>
<li><p><span id="唐轶三十四-李昪-4"></span>
李烈祖为徐温养子，年九岁，《咏灯诗》云：「主人若也勤挑拨，敢向尊前不尽心！」温叹赏，遂不以常儿遇之。《诗史》（《诗话总龟》前集二〇）。《古今诗话》（《诗话总龟》前集五）。</p></li>
<li><p><span id="唐轶三十四-李昪-5"></span>
先主虽少，而天性颖悟，夙敦子道，朝夕起居温凊，左右承颜侍膳，迥若成人。及遇〔徐〕温戚属，皆能俯躬迎奉，温妇见之，亦颇钟爱，抚养无异。逮十余岁，温知其必能干事，遂试之以家务，令主领之。自是温家生计，食邑采地夏秋所入，及月俸料，或颁赐物段，出纳府廪，虽有专吏主职，然能于晦朔总其支费存留，自缗疋之数，无不知其多少。及四时伏腊，荐祀牲腯，䜩馔肴蒸，宾客从吏之费，概量皆中其度。逮嫔婢嬖姥，寒燠衣御，纨绮币帛高下之等，皆取其给，家人之属，且亡间言。温之嫡子皆好骋田腊，先主惟习书计，暇则肄射，所志必精。遂用徐姓，名知诰。《江南野史》一。</p></li>
<li><p><span id="唐轶三十四-李昪-6"></span>
李昪本为徐温所养。温杀张镐，权出于己，自称大丞相、中书令、都统。及出居金陵，以嫡子知训为丞相，昪为润州节度。昪始为宣州，忽得润州，甚怏怏，将白温辞之。宋齐丘素与昪善，因谓昪曰：「知训骄倨，不可大用，殆必有损足焚巢之患。宣州去江都远，难为应，润州方隔一水尔，有急则可以立功，慎勿辞也。」昪闻之释然，遂行。至润州未几，知训果为朱瑾所杀。是夜江都乱，火光亘天，昪望之曰：「宋公之言中矣。」遂引军渡江，尽诛朱瑾之党后，解甲去备，以待徐温。温至，且喜且怒，谓昪曰：「犹幸汝在润州，不然，吾家大事将去矣。汝于兄弟中有大功者耶。」即日用昪为左仆射，知政事，以代知训。昪善于抚御，内外之心翕然而归之，故徐温卒未几，而江南遂为昪所有。先是，江南童谣云：「东海鲤鱼飞上天。」东海，即徐之望也；李者，鲤也。盖言李昪一旦自温家起而为君尔。初，昪既畜异志，且欲讽动僚属，雪天大会，酒酣出一令，须借雪取古人名，仍词理通贯。时齐丘、徐融在座。昪举杯为令曰：「雪下纷纷，便是白起。」齐丘曰：「著屐过街，必须雍齿。」融意欲挫昪等，遽曰：「明朝日出，争奈萧何。」昪大怒，是夜收融投于江，自是与谋者惟齐丘而已。《五代史补》三。</p></li>
<li><p><span id="唐轶三十四-李昪-7"></span>
见宋齐丘<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html#%E5%94%90%E8%BD%B6%E4%B8%89%E5%8D%81%E4%BA%94-%E5%AE%8B%E9%BD%90%E4%B8%98-5">5</a>。</p></li>
<li><p><span id="唐轶三十四-李昪-8"></span>
见徐知训<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%94%90%E8%BD%B6%E4%B8%89%E5%8D%81%E5%9B%9B-%E5%BE%90%E7%9F%A5%E8%AE%AD-5">5</a>。</p></li>
<li><p><span id="唐轶三十四-李昪-9"></span>
知诰既代知训，以厚重清俭镇抚时俗，颇革知训之道矣。徐温尝入觐，知诰密闻于杨氏曰：「温虽臣之父，忠孝有素，而节镇入觐，无以兵仗自从之例，请以臣父为始。」乃命温悉去兵仗而入。既洎知诰之第，侍奉弥谨。初更睡觉，见有侍于床前者，问之，曰：「知诰。」温因遣其休息，知诰不退。及再寤，又见之，乃曰：「汝自有政事，不当如此，以废公家之务。」知诰乃退。及温中夕而兴，又见一女子侍立，问之，曰：「知诰新妇。」亦劳而遣之。他日，温谓诸子曰：「事在二哥矣，汝辈当善事之。」温好被白袍，知诰每遇温生日必献。一日既献，而座客有谄温者曰：「白袍不如黄袍好。」知诰遂斥之，而谓温曰：「令公忠孝之德，朝野所仰，一旦惑谄佞之说，闻于中外，无乃玷烜赫之名！愿令公无听其邪言。」温亦然之。知诰虑温急于取国，而己非其嫡，不得以嗣，故以是言之。然内谋其家，外谋其国，劳心役虑数倍于曹、马矣。《五国故事》上。</p></li>
<li><p><span id="唐轶三十四-李昪-10"></span>
知训之用事也，常陵弱杨氏而骄侮诸将，遂以见杀。及知诰秉政，乃宽刑法，推恩信，起延宾亭以待四方之士，引宋齐丘、骆知详、王令谋为馆客，士有覉旅于吴者，皆齿用之。常阴使人察视民间，有凶荒匮乏者赒给之。盛暑未尝张盖操扇，左右进盖，必却之，曰：「士众尚多暴露，我何用此！」以故温虽遥秉大政，而吴人颇归知诰。武义元年拜左仆射，知政事，渐复朝廷纪纲，修典礼，举法律，以抑强暴。中外谓之「政事仆射」。马令《南唐书》一。《十国春秋》一五。</p></li>
<li><p><span id="唐轶三十四-李昪-11"></span>
见周宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html#%E5%94%90%E8%BD%B6%E4%B8%89%E5%8D%81%E4%BA%94-%E5%91%A8%E5%AE%97-1">1</a>。</p></li>
<li><p><span id="唐轶三十四-李昪-12"></span>
知诰之兄知询，以徐温既卒，乃代为金陵节制，为政暴急，仍与知诰争权。知诰患之，乃绐以杨氏将申辅相之命，使知询入朝。知询信之，亟请入觐。及至江都，舍于知诰之第，且不得见。知询诘之，知诰曰：「吾兄为政暴急，上知之，将加谴责。今待罪于私第，尚恐未暇，况欲见乎！」知询由是始悔入觐，寻处环衞之列焉。《五国故事》上。</p></li>
<li><p><span id="唐轶三十四-李昪-13"></span>
魏王知询，徐温之子也。烈祖曲宴，引金觞赐酒，曰：「愿我弟百年长寿。」魏王意烈祖寘毒，引他器均之，曰：「愿与陛下各享五百岁。」烈祖不饮。申渐高乘谈谐，竝而饮之，纳金钟于怀袖，亟趋而去，到家脑溃而终。《江表志》上。《南唐近事》。　案：《南唐近事》云酖周本。《通鉴考异》二九曰：「二书皆出郑文宝，而不同乃尔。按知诰既即位，欲除周本，自应多方，不须如此。云酖知询近是。」</p></li>
<li><p><span id="唐轶三十四-李昪-14"></span>
烈祖曲宴便殿，引酖觥赐周本，本疑而不饮，佯醉，别引一巵，均酒之半，跪捧而进曰：「陛下千万岁！陛下若不饮此，非君臣同心同德之义也。臣不敢奉诏。」上色变，无言久之，左右皆相顾流汗，莫知所从。伶伦申渐高，有机智者，窃谕其旨，乃乘谈谐，尽并两盏以饮之，内杯于怀中，亟趋而出。上密使亲信持药诣私第解之，已不及矣，渐高脑溃而卒。《南唐近事》（《通鉴考异》二九）。马令《南唐书》二五。陆游《南害书》一七。参见上条。</p></li>
<li><p><span id="唐轶三十四-李昪-15"></span>
烈祖辅吴之初，未逾强仕，元勋硕望，足以镇时靖乱。然当时同立功如朱瑾、李德诚、朱延寿、刘信、张崇、柴再用、周本、刘金、张宣、崔太初、刘威、韦建、王绾等，皆握强兵，分守方面。由是朝廷用意牢笼，终以跋扈为虑。上虽至仁长厚，犹以为非老成无以弹压，遂服药变其髭鬓，一夕成霜。洎历数有归，让皇内禅，诸藩入觐，竟无异图。《南唐近事》。《江南余载》下。</p></li>
<li><p><span id="唐轶三十四-李昪-16"></span>
烈祖辅吴，四方多垒，虽一骑一卒，必加姑息。然群校多从禽聚饮，近野，或搔扰民庶。上欲纠之以法，而方藉其材力，思得酌中之计。问于严求，求曰：「无烦绳之，易绝耳。请敕泰兴、海盐诸县罢采鹰鹯，可不令而止。」烈祖从其计，期月之间，禁校无复游墟落者。《南唐近事》。</p></li>
<li><p><span id="唐轶三十四-李昪-17"></span>
见宋齐丘<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html#%E5%94%90%E8%BD%B6%E4%B8%89%E5%8D%81%E4%BA%94-%E5%AE%8B%E9%BD%90%E4%B8%98-10">10</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html#%E5%94%90%E8%BD%B6%E4%B8%89%E5%8D%81%E4%BA%94-%E5%AE%8B%E9%BD%90%E4%B8%98-11">11</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html#%E5%94%90%E8%BD%B6%E4%B8%89%E5%8D%81%E4%BA%94-%E5%AE%8B%E9%BD%90%E4%B8%98-12">12</a>。</p></li>
<li><p><span id="唐轶三十四-李昪-18"></span>
见宋齐丘<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html#%E5%94%90%E8%BD%B6%E4%B8%89%E5%8D%81%E4%BA%94-%E5%AE%8B%E9%BD%90%E4%B8%98-10">10</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html#%E5%94%90%E8%BD%B6%E4%B8%89%E5%8D%81%E4%BA%94-%E5%AE%8B%E9%BD%90%E4%B8%98-11">11</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html#%E5%94%90%E8%BD%B6%E4%B8%89%E5%8D%81%E4%BA%94-%E5%AE%8B%E9%BD%90%E4%B8%98-12">12</a>。</p></li>
<li><p><span id="唐轶三十四-李昪-19"></span>
见宋齐丘<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html#%E5%94%90%E8%BD%B6%E4%B8%89%E5%8D%81%E4%BA%94-%E5%AE%8B%E9%BD%90%E4%B8%98-10">10</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html#%E5%94%90%E8%BD%B6%E4%B8%89%E5%8D%81%E4%BA%94-%E5%AE%8B%E9%BD%90%E4%B8%98-11">11</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html#%E5%94%90%E8%BD%B6%E4%B8%89%E5%8D%81%E4%BA%94-%E5%AE%8B%E9%BD%90%E4%B8%98-12">12</a>。</p></li>
<li><p><span id="唐轶三十四-李昪-20"></span>
烈祖辅吴，将有禅让之事，人情尚怀彼此，一二不乐。周宗请之，上曰：「吾夜梦为人引剑断吾之颈，意所恶之。」宗遽下堦拜贺曰：「当策立耳。」居数日而内禅。《南唐近事》。《十国春秋》二一。</p></li>
<li><p><span id="唐轶三十四-李昪-21"></span>
见周宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html#%E5%94%90%E8%BD%B6%E4%B8%89%E5%8D%81%E4%BA%94-%E5%91%A8%E5%AE%97-3">3</a>。</p></li>
<li><p><span id="唐轶三十四-李昪-22"></span>
初，有禅代之志，忽夜半寺僧撞钟，满城皆惊。逮旦召问，将斩之，云：「夜来偶得《月诗》。」先主令白，乃曰：「徐徐东海出，渐渐入天衢。此夕一轮满，清光何处无！」先主闻之，私喜而释之。又天祐中诸郡童谣云：「东海鲤鱼飞上天。」东海，徐氏之望；鲤，姓也。天时人事，冥符有如此者。《江南野史》一。《江南野录》（《诗话总龟》》前集一一、《类说》一八）。</p></li>
<li><p><span id="唐轶三十四-李昪-23"></span>
武义中，有童谣云：「江北杨花作雪飞，江南李树玉团枝，李花结子可怜在，不似杨花没了期。」及烈祖受禅，其日白雀翔于庭。郡国以符瑞言者不可以数计，其尤著者，江西杨化为李，临川李树生连理。于是始下还宗之议。初，立唐宗庙，定郊堂之位，圜丘毖祀之夕，迺孟夏上旬，月至三鼓当没，而升坛之际皎然如昼，柴燎毕，乃没。太史奏言月延三刻。远近叹以为异事。《钓矶立谈》。</p></li>
<li><p><span id="唐轶三十四-李昪-24"></span>
未几，将复有唐之姓，尚怀徐氏之恩，未欲骤改，不忍即言。既而诸王露奏恳请，方下议有司及百官，中外惇请，不得已，方复姓李，立唐之宗庙，祀高祖及太宗而下。追尊考温庙号义祖，封徐氏二子为王。用张居咏、李建勋平章事，张延翰为仆射。十一月，让皇殂于丹阳宫，主丧服三年。受禅之三载夏四月，始郊祀圜丘。时当上旬，月没颇早，逮升坛之际，皎洁如昼，非日非月。至柴燎甫毕，夜景复晦，一若常夕。人咸异之。群臣请上尊号，主曰：「尊称者率皆虚美尔，且非古制。」抑请不允，下诏曰：「宜寝来章，不得再上。」时全吴符瑞不辍，所奏皆抑而不纳。《玉壶清话》九。</p></li>
<li><p><span id="唐轶三十四-李昪-25"></span>
金陵李氏始以唐号国，钱文穆王问之曰：「金陵冒氏族于巨唐，不亦骇人乎！」沈韬文曰：「此可取譬也。且如乡校间有姓孔氏者，人则谓之孔夫子，复何怪哉！」王大笑，赏巵酒。《白孔六帖》二三。</p></li>
<li><p><span id="唐轶三十四-李昪-26"></span>
秋七月，宋齐邱罢丞相，为洪州节度使。盖齐邱屡讽主曰：「天下自广明之后，崩离板荡，垂四十年，诸侯角立。今才名有望主，仍江淮，频岁丰稔，兵食皆足，乃天意欲中兴土运之际，宜恢复彊宇，为万世之固。」主长叹，谓齐邱曰：「吾少长军旅，覩干戈为民之害甚矣，不忍复言。苟彼安，吾亦安矣，何更求哉！先生之教，谨不敢守。」由是收权衡之柄，因黜之，以远其惑。是年，吴越灾，宫室府库铠甲庾廪焚之殆尽。群臣复欲乘其弊而袭之，诸将自奋者甚众。主固拒不许，曰：「人生何堪此酷也，土木当亦伤害。」乃遣使唁之，赍帑币粮镪仅百余艘以赒其急，越人德之。《玉壶清话》九。</p></li>
<li><p><span id="唐轶三十四-李昪-27"></span>
见宋齐丘<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html#%E5%94%90%E8%BD%B6%E4%B8%89%E5%8D%81%E4%BA%94-%E5%AE%8B%E9%BD%90%E4%B8%98-18">18</a>。</p></li>
<li><p><span id="唐轶三十四-李昪-28"></span>
唐祚中兴，大臣议广土宇，往往皆以为当自潭、越始，烈祖不以为是。一旦召宋齐邱、冯延巳等数人俱入，元宗侍侧，上曰：「……疆场之虞，不警于外廷，则宽刑平政，得以施之于统内。男不失秉耒，女无废机织。如此数年，国必殷足。兵旅训练，积日而不试，则其气必倍。有如天启其意，而中原忽有变故，朕将投袂而起，为天下倡。倘得遂北平潜窃，宁乂旧都，然后拱揖以招诸国，意虽折简可致也，亦何以兵为哉！」于是孙忌及宋齐邱同辞以对曰：「圣志远大，诚非愚臣等所及也。」上尝服金石药，疽剧，将崩，呼元宗登御榻，啮其指至血出，戒之曰：「他日北方当有事，勿忘吾言。」保大中，查文徽、冯延鲁、陈觉等争为讨闽之役，冯延巳因侍宴为嫚言曰：「先帝龊龊无大略，每日戢兵自喜，边垒偶杀一二百人，则必赍咨动色，竟日不怡。此殆田舍翁所为，不足以集大事也。今陛下暴师数万，流血于野，而俳优燕乐不辍于前，真天下英雄主也。」元宗颇领其语。其后闽土判涣，竟成迁延之兵，湖湘既定而复变，地不加辟，财乏而不振。会耶律南入，中国大乱，边地连表请归命，而南唐君臣束手，无能延纳者。韩熙载上疏，请乘衅北略，而兵力顿匮，茫洋不可为计，刮疡裹创，曾未得稍完。而周祖受命，世宗南征，全淮之地再战而失，元宗始自叹恨，厌厌以至于弃代。时有隐君子作为《割江赋》以讥讽其事，又有隐士诗云：「风雨揭却屋，浑家醉不知。」将迁幸南都，而伶人李家明亦献诗云：「龙舟悠漾锦颿风，雅称宸游望远空，偏恨皖公山色翠，影斜不入寿杯中。」故知倾国之渐，良由废烈祖之圣训而致然也。　按：所云隐士，即叟父虚白也。《钓矶立谈》。</p></li>
<li><p><span id="唐轶三十四-李昪-29"></span>
以张宣为鄂州节度使。宣以边功自恃，强横不法。鄂市寒雪，有民鬭于炭肆者，捕而诘之，乃市炭一秤，权衡颇轻，使秤之，果然，宣斩鬻炭者，取其首与炭悬于市。主闻之，叹曰：「小人衡斛为欺，古今皆然，宣置刑太过。」尽夺官，以团副置于蕲春，遣润州节度使王兴代之。时天下罹乱，刑狱无典，因是凡决死刑，方用三覆五奏之法，民始知有邦宪，物情归之。《玉壶清话》九。</p></li>
<li><p><span id="唐轶三十四-李昪-30"></span>
李先主以国用不足，〔税〕民间有鹅卵出双子者、柳花为絮者。伶戏词曰：「唯愿普天多瑞庆，柳条结絮鹅双生。」《见闻录》（《类说》一九）。《五代诗话》三。</p></li>
<li><p><span id="唐轶三十四-李昪-31"></span>
见李建勋<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html#%E5%94%90%E8%BD%B6%E4%B8%89%E5%8D%81%E4%BA%94-%E6%9D%8E%E5%BB%BA%E5%8B%8B-1">1</a>。</p></li>
<li><p><span id="唐轶三十四-李昪-32"></span>
烈祖于宋齐丘字之而不敢名，齐丘一语不合，则挈衣笥望秦淮门欲去，追谢之乃已。陆游《南唐书》一一。</p></li>
<li><p><span id="唐轶三十四-李昪-33"></span>
烈祖尝以中秋夜翫月延宾亭，宋齐丘等皆会。时御史大夫李主明面东而坐，烈祖戏之曰：「偏照陇西。」主明应声对曰：「出自东海。」皆以帝之姓为讽也。《江南余载》上。</p></li>
<li><p><span id="唐轶三十四-李昪-34"></span>
见王栖霞<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html#%E5%94%90%E8%BD%B6%E4%B8%89%E5%8D%81%E5%85%AD-%E7%8E%8B%E6%A0%96%E9%9C%9E-1">1</a>。</p></li>
<li><p><span id="唐轶三十四-李昪-35"></span>
魏进忠，不知何许人，徐玠称其有飞炼之术，上闻于烈祖，俄擢为延英殿使，宠锡甚厚。诏以延英殿为飞炼所。进忠造宅于皇城之东，广致妓乐，托结贵近，出入导从，拟于王者。或赠人金帛，动盈千百。士人多附之。经数年，竟无状，遂配东海县。《江南余载》下。</p></li>
<li><p><span id="唐轶三十四-李昪-36"></span>
史守冲、潘扆皆不知何许人。烈祖尝梦得神丹，既觉，语左右，欲物色访求，而守冲适诣宫门献丹，方扆亦以方继进。烈祖皆神之，以为仙人，使炼金石为丹，服之多暴怒。群臣奏事，往往厉声色诘让。尝以其药赐李建勋，建勋乘间言曰：「臣服甫数日，已觉炎躁，此岂可常进哉！」烈祖笑曰：「孤服之已久，宁有是事！」谏者皆不从。俄而疽发，遂至大渐，临终谓元宗曰：「吾服金石求长生，今反若此，汝宜以为戒也。」陆游《南唐书》一七。《十国春秋》三四。</p></li>
<li><p><span id="唐轶三十四-李昪-37"></span>
主自受代以来，台阁多俗吏，细大之务，主亲决之。末年始任儒雅，用简易之政，悉罢苛细，将修复典故，以为著令。因感疾，渐至残废，遂寝焉。晚为方士所误，饵硫黄丹砂，吐纳阴修之术，忽躁怒。居常最宽和，殆病，百司奏事，或厉声呵诟，然无他害。群有司案牍，果事理明白者，则收歛颜色，慇懃谢而从之。既觉数屯，多布德泽。文武官没者，子孙随收叙，不限资荫；孤露者，营其婚葬；幼未堪仕及无嗣者，出内帑以赈之；死王事者，下至卒伍，皆给二年之廪。士之贵贱长幼，卒无身后之患。……先主幼历丧乱，备诸险易，故持兼节，以固勤托孝，谦卑自牧。身为辅相，事义祖徐温，礼如庶人。稍有疾，则衣不解带，药必亲尝。温尝责诸儿曰：「汝辈能如二兄，则可以为天下范也。」《玉壶清话》九。</p></li>
<li><p><span id="唐轶三十四-李昪-38"></span>
见种夫人<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%94%90%E8%BD%B6%E4%B8%89%E5%8D%81%E5%9B%9B-%E7%A7%8D%E5%A4%AB%E4%BA%BA-1">1</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%94%90%E8%BD%B6%E4%B8%89%E5%8D%81%E5%9B%9B-%E7%A7%8D%E5%A4%AB%E4%BA%BA-2">2</a>。</p></li>
<li><p><span id="唐轶三十四-李昪-39"></span>
见种夫人<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%94%90%E8%BD%B6%E4%B8%89%E5%8D%81%E5%9B%9B-%E7%A7%8D%E5%A4%AB%E4%BA%BA-1">1</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%94%90%E8%BD%B6%E4%B8%89%E5%8D%81%E5%9B%9B-%E7%A7%8D%E5%A4%AB%E4%BA%BA-2">2</a>。</p></li>
<li><p><span id="唐轶三十四-李昪-40"></span>
见李璟<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%94%90%E8%BD%B6%E4%B8%89%E5%8D%81%E5%9B%9B-%E6%9D%8E%E7%92%9F-3">3</a>。</p></li>
<li><p><span id="唐轶三十四-李昪-41"></span>
始天祐间，江表多故。洎及宁帖，人尚苟安。稽古之谈，几乎绝侣。横经之席，蔑而无闻。及高皇初收金陵，首兴遗教，悬金为购坟典，职吏而写史籍。闻有藏书者，虽寒贱必优辞以假之。或有贽献者，虽浅近必丰厚以答之。时有以学王右军书一轴来献，因偿十余万，缯帛副焉。由是六经臻备，诸史条集，古书名画，辐辏绛帷。俊杰通儒，不远千里，而家至户到，咸慕置书。经籍道开，文武并驾。暨升元受命，王业赫然，称明文武，莫我跂及，岂不以经营之大基有素乎！《金华子》上。</p></li>
<li><p><span id="唐轶三十四-李昪-42"></span>
知诰自以取国艰难，乃志勤俭。金陵虽升都邑，但以旧衙署为之，唯加鸱尾栏槛而已，其余女伎、音乐、园苑、器玩之属，一无增加。故宋齐丘为其挽辞曰：「宫砌无新树，宫衣无组绣，宫乐尽尘埃。」皆其实也。《五国故事》上。</p></li>
<li><p><span id="唐轶三十四-李昪-43"></span>
德昌宫者，盖南唐内帑别藏也。自吴建国有江淮之地，比他国最为富饶，山泽之利，岁入不资。烈祖励以节俭，一金不妄用，其积如山。太子尝欲一杉木作版障，有司以闻，烈祖书奏后曰：「杉木不乏，但欲作战舰，以竹代之可也。」陆游《南唐书》一五。</p></li>
<li><p><span id="唐轶三十四-李昪-44"></span>
江南李昪性节俭，常蹑蒲屦，盥颒用铁盎，暑则寝于青葛。虽左右使令，唯老丑宫人，服饰粗略。《续世说》一一。《十国春秋》一五。</p></li>
<li><p><span id="唐轶三十四-李昪-45"></span>
江南烈祖素俭，寝殿烛不用脂蜡，灌以乌臼子油，但呼「乌舅」。案上捧烛铁人高尺五，云是杨氏时马厩中物。一日黄昏，急须烛，唤小黄门：「掇过我金奴来。」左右窃相谓曰：「乌舅、金奴，正好作对。」《清异录》下。</p></li>
<li><p><span id="唐轶三十四-李昪-46"></span>
唐末有御厨庖人，随中使至江表，闻崔胤诛北司，遂漂浮不归，留事吴。至烈祖受禅，御膳宴饮皆赖之，有中朝之遗风。其食味有鹭鸶饼、天喜饼、驼蹄餤、云雾饼。《江南余载》下。</p></li>
<li><p><span id="唐轶三十四-李昪-47"></span>
凡视五色皆损目，惟黑色与目无损。李氏有江南日，中书皆用皂罗糊屏风，所以养目也。《倦游杂录》（张本《说郛》一四）。</p></li>
<li><p><span id="唐轶三十四-李昪-48"></span>
德明宫，本南唐烈祖之旧宅，在后苑之北，即景阳台之故址。有太湖石特奇异，非数十人不能运致，即陈后主之假山遗址。其下有井，石栏有铭，字迹隐隐犹在。《江南余载》下。</p></li>
</ol>
</div>
<div id="种夫人" class="section level2" number="85.31">
<h2>
<span class="header-section-number">85.31</span> 种夫人<a class="anchor" aria-label="anchor" href="#%E7%A7%8D%E5%A4%AB%E4%BA%BA"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十四-种夫人-1"></span>
种氏者，乐部中之官伎也，有宠于永陵，生江王景逷。烈祖矜严峻整，有难犯之色，尝作怒数声，金铺振动，种夫人左手擎饭，右手捧匙，安详而进之，雷电为少霁。后封越国太妃。《江表志》上。陆游《南唐书》一六。《十国春秋》一八。</p></li>
<li><p><span id="唐轶三十四-种夫人-2"></span>
景逷母种氏，晚岁尤承恩宠，宋后罕得接见。烈祖幸齐王宫，遇其亲理乐器，大怒切责。数日，种氏承间言景逷之才可代为嗣，烈祖作色曰：「国家大计，女子何预！」立嫁之。《江南别录》。马令《南唐书》六。陆游《南唐书》一六。《十国春秋》一八。　案：景逷，原作景迁，据两《南唐书》改。</p></li>
</ol>
</div>
<div id="李-璟" class="section level2" number="85.32">
<h2>
<span class="header-section-number">85.32</span> 李　璟<a class="anchor" aria-label="anchor" href="#%E6%9D%8E-%E7%92%9F"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十四-李璟-1"></span>
嗣主璟，幼有奇相，惟义祖徐温器之，曰：「此子殆非人臣相。」温食，即命同席，南向以坐之，曰：「徐氏无此孙。」温自金陵迎吴王于迎銮江，大阅水嬉，还至百家湾，向夕，暴风忽起，舟人束手于骇浪中，温四望无计，遂袒裼负璟于背，回语嫔御曰：「吾善游，不暇救尔辈，所保者此子尔。」言讫风息，若神护。璟天姿高迈，始出阁，即就庐山瀑布前构书斋，为他日闲适之计。及迫于绍袭，遂舍为开先精舍。《玉壶清话》一〇。《九国志》（《白孔六帖》二）。</p></li>
<li><p><span id="唐轶三十四-李璟-2"></span>
嗣主讳璟，字伯玉，初名景通，烈祖元子也。美容止，器宇高迈，性宽仁，有文学。甫十岁，吟《新竹》诗云：「栖凤枝梢犹软弱，化龙形状已依稀。」人皆奇之。起家为尚书郎，吴让皇见之曰：「吾诸子皆不及也。」马令《南唐书》二。</p></li>
<li><p><span id="唐轶三十四-李璟-3"></span>
烈祖尝昼寝，梦一黄龙缭绕殿槛，鳞甲炳焕，照耀庭宇，殆非常状。逼而视之，蜿蜒如故。上既密使视前殿，即齐王凭槛而立，侦上之安否。问其至止时刻及视向背，皆符所梦。上曰：「天意谆谆，信非偶尔。成吾家事，其惟此子乎！」旬月之间，遂正储位。齐王即元宗居藩日所封之爵也。《南唐近事》。《钓矶立谈》。</p></li>
<li><p><span id="唐轶三十四-李璟-4"></span>
知诰疾革，以其子景达类己，欲立之。时景达为成王，居守东都，东都，扬州也。知诰乃密为书以召景达，使入，将付后事。医官吴庭绍与知诰诊候，知其将终且召景达之事，遂密告李景，使人追回其书。时书已出秦淮门而追及之。俄而知诰殂，景乃即位。其后吴庭绍迭内职，人罕知其由。或云：知诰在位，尝昼寝，梦黄龙遶其殿槛，使人视之，报曰：「齐王抱小殿之柱而立。」知诰心喜，乃定其储位。齐王即景之初封也。后为吴王。本名景通，即位改曰璟，后避周庙讳，更名景。以二说相异，未详孰是。又尝以其事质于江南一朝士，曰：「非也。徐温既与张颢将谋弑渥，而先择其嗣主，而温梦入宫中，见白龙抱其殿柱。明日早入，果见渥弟渭衣白衣抱殿柱而立，心乃定之。非李氏事也。」景在位，尝构一小殿，谓之「龟头」，居常处之以视事。人有侦其所在，必问曰：「大家何在？」「在龟头里。」及后有内附之事，人始悟焉。《五国故事》上。</p></li>
<li><p><span id="唐轶三十四-李璟-5"></span>
元宗幼学之年，冯权常给使左右，上深所亲幸，每曰：「我富贵之日，为尔置银靴焉。」保大初，听政之暇，命亲王及东宫旧僚击鞠，欢极，颁赍有等。语及前事，即日赐银三十斤以代银靴。权遂命工锻靴穿焉，人皆哂之。《南唐近事》。</p></li>
<li><p><span id="唐轶三十四-李璟-6"></span>
元宗嗣位之初，春秋鼎盛，留心内宠，宴私击鞠，略无虚日。常乘醉命乐工杨花飞奏《水调》词进酒，花飞唯歌「南朝天子好风流」一句，如是者数四。上既悟，复杯大怿，厚赐金帛，以旌敢言。上曰：「使孙、陈二主得此一句，固不当有衔璧之辱也。」翌日罢诸懽宴。留心庶事，图闽吊楚，几致治平。《南唐近事》。《十国春秋》三二。　案：一作王感化事，参见王感化<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html#%E5%94%90%E8%BD%B6%E4%B8%89%E5%8D%81%E5%85%AD-%E7%8E%8B%E6%84%9F%E5%8C%96-3">3</a>。</p></li>
<li><p><span id="唐轶三十四-李璟-7"></span>
元宗少跻大位，天性谦谨，每接臣下，恭慎威仪，动循礼法，虽布素僚友无以加也。夏日御小殿，欲道服见诸学士，必先遣中使数使宣谕，或诉以「小苦，巾裹不及，冠褐可乎？」常目宋齐丘为子嵩、李建勋为史馆，皆不之名也。君臣之间，待遇之礼，率类于此。《南唐近事》。陆游《南唐书》一一。</p></li>
<li><p><span id="唐轶三十四-李璟-8"></span>
江南李璟，为人谦谨，初即位，不名大臣，数延公卿论政体。李建勋谓人曰：「主上宽仁大度，优于先帝。但性习未定，苟旁无正人，恐不能守先帝之业耳。」《续世说》四。</p></li>
<li><p><span id="唐轶三十四-李璟-9"></span>
元宗宴于别殿，宋齐丘已下皆会。酒酣，出内宫声乐以佐欢。齐丘醉狂，手抚内人于上前，众为之悚栗，而上殊不介意，尽兴而罢。明日，上于卧帷中索纸笔赐慰齐丘，乃自安。《江南余载》上。</p></li>
<li><p><span id="唐轶三十四-李璟-10"></span>
见李征古<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html#%E5%94%90%E8%BD%B6%E4%B8%89%E5%8D%81%E4%BA%94-%E6%9D%8E%E5%BE%81%E5%8F%A4-2">2</a>。</p></li>
<li><p><span id="唐轶三十四-李璟-11"></span>
见宋齐丘<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html#%E5%94%90%E8%BD%B6%E4%B8%89%E5%8D%81%E4%BA%94-%E5%AE%8B%E9%BD%90%E4%B8%98-23">23</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html#%E5%94%90%E8%BD%B6%E4%B8%89%E5%8D%81%E4%BA%94-%E5%AE%8B%E9%BD%90%E4%B8%98-24">24</a>。</p></li>
<li><p><span id="唐轶三十四-李璟-12"></span>
见宋齐丘<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html#%E5%94%90%E8%BD%B6%E4%B8%89%E5%8D%81%E4%BA%94-%E5%AE%8B%E9%BD%90%E4%B8%98-23">23</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html#%E5%94%90%E8%BD%B6%E4%B8%89%E5%8D%81%E4%BA%94-%E5%AE%8B%E9%BD%90%E4%B8%98-24">24</a>。</p></li>
<li><p><span id="唐轶三十四-李璟-13"></span>
见李昪<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%94%90%E8%BD%B6%E4%B8%89%E5%8D%81%E5%9B%9B-%E6%9D%8E%E6%98%AA-28">28</a>。</p></li>
<li><p><span id="唐轶三十四-李璟-14"></span>
见魏岑<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html#%E5%94%90%E8%BD%B6%E4%B8%89%E5%8D%81%E4%BA%94-%E9%AD%8F%E5%B2%91-1">1</a>。</p></li>
<li><p><span id="唐轶三十四-李璟-15"></span>
李璟游后湖赏莲花，作诗曰：「蓼花蘸水火不灭，水鸟惊鱼银梭投。满目荷花千万顷，红碧相杂敷清流。孙武已斩吴宫女，琉璃池上佳人头。」识者谓虽佳句，然宫中有佳人头非吉也。《摭遗》（《诗话总龟》前集三三）。</p></li>
<li><p><span id="唐轶三十四-李璟-16"></span>
李璟时，朝中大臣多蔬食，月为十斋，至明日，大官具晚膳，始复常珍，谓之半堂食。其后周师至淮上，取濠、泗、扬、楚、泰五州，而璟又割献滁、和、庐、舒、蕲、黄六州，果去唐国土疆之半，则半堂食之应也。《青箱杂记》七。《九国志》（《白孔六帖》一六）。</p></li>
<li><p><span id="唐轶三十四-李璟-17"></span>
〔朱元〕以所部降于世宗，于是诸军大溃，景达、陈觉亦奔还。嗣主怒，议斩元妻子，妻乃查文徽之女，文徽屡表雪之，诚款恳切。嗣主署其表曰：「只斩朱元妻，不杀查家女。」文徽乃无辞。《江南野史》五。马令《南唐书》二七。</p></li>
<li><p><span id="唐轶三十四-李璟-18"></span>
冯延巳自元帅府掌书记为中书侍郎，登相位，时论少之。延鲁之败，御史中丞江文蔚上疏请黜延巳，上曰：「相从二十年，宾客故寮，独此人在中书，亦何足怪？云龙风虎，自古有之。且厚于旧人，则于斯人亦不得薄矣。」《江南余载》上。</p></li>
<li><p><span id="唐轶三十四-李璟-19"></span>
元宗诛戮大臣之后，暮年于禁中往往见宋齐邱、陈觉、李征古如生，叱之不去，甚恶之，因而南幸。太子冀既病，数见太弟景遂为祟于昭庆宫中。《江表志》中。《江南余载》下。</p></li>
<li><p><span id="唐轶三十四-李璟-20"></span>
世宗既罢兵，使钟谟以诚来谕曰：「吾与江南大义已定，固无他虑，然人命不保，江南无备已久，后之人将不汝容。可及吾之世缮修城隍，分据要害，为子孙之计宜矣。」璟得命，乃修建康诸郡城池，毁者坚之，甲卒寡者补之。又议迁都。璟曰：「建康与敌境，隔江而已，又在下流，吾今移都豫章，据上流而制根本，上策也。」群臣多不欲，遂葺洪州为南都。洪州虽为大藩，及为都邑，则迫隘丘坎，无所施力，群情不安之。下议来还，会疾作，殂于洪州，年四十六。《玉壶清话》一〇。</p></li>
<li><p><span id="唐轶三十四-李璟-21"></span>
元宗迁都洪州，过芜湖江口永寿禅院，亲射偃盖松，东南枝遂枯死。至今御箭仍在。《江南余载》下。</p></li>
<li><p><span id="唐轶三十四-李璟-22"></span>
见李家明<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html#%E5%94%90%E8%BD%B6%E4%B8%89%E5%8D%81%E5%85%AD-%E6%9D%8E%E5%AE%B6%E6%98%8E-1">1</a>。</p></li>
<li><p><span id="唐轶三十四-李璟-23"></span>
见王感化<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html#%E5%94%90%E8%BD%B6%E4%B8%89%E5%8D%81%E5%85%AD-%E7%8E%8B%E6%84%9F%E5%8C%96-2">2</a>。</p></li>
<li><p><span id="唐轶三十四-李璟-24"></span>
元宗割江南之后，金陵对岸即为敌境，因迁都豫章。舟车之盛，旌旗络绎，凡数千里，百司仪衞洎禁校帑藏不绝者近一载。上每北顾，忽忽不乐，澄心堂承旨秦裕藏多引屏风障之。尝吟御制诗曰：「灵槎思浩渺，老鹤忆崆峒。」《江表志》中。《古今诗话》（《诗话总龟》前集二五）。</p></li>
<li><p><span id="唐轶三十四-李璟-25"></span>
元宗神彩精粹，词旨清畅，临朝之际，曲尽姿制。湖南尝遣廖法正将聘，既还，语人曰：「汝未识东朝官家，其为人粹若琢玉，南岳真君恐未如也。」是以荆渚孙光宪叙《续通历》云：「圣表闻于四邻。」盖谓此也。又其天性雅好古道，被服朴素，宛同儒者。时时作为歌诗，皆出入风骚，士子传以为玩，服其新丽。《钓矶立谈》。《江南别录》。</p></li>
<li><p><span id="唐轶三十四-李璟-26"></span>
元宗罢朝，多御延英殿听公卿奏事，因即其处为阁，甚壮。有司请置额名，上以生月在孟春，御题为千春阁。《江南余载》下。</p></li>
<li><p><span id="唐轶三十四-李璟-27"></span>
见杨溥<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%94%90%E8%BD%B6%E4%B8%89%E5%8D%81%E5%9B%9B-%E6%9D%A8%E6%BA%A5-9">9</a>。</p></li>
<li><p><span id="唐轶三十四-李璟-28"></span>
庆王〔弘〕茂，元宗第二子也，雅言俊德，宗室罕伦。未冠而薨。上深轸惜，每顾侍臣曰：「子夏丧明，不为异也。」或对曰：「臣闻仁而不寿，仙经所谓链形于太阴之中。然庆王必将侍三后于三清，友王乔于玉除，伏望少寝矜念。」上泫然焉。《南唐近事》。</p></li>
<li><p><span id="唐轶三十四-李璟-29"></span>
元宗友爱之分备极天伦。登位之初，太弟景遂、江王景逷、齐王景达，出处游宴，未尝相舍，军国之政，同为参决。保大五年元日，天忽大雪，上召太弟以下登楼展宴，咸命赋诗，令中使就私第赐进士李建勋。建勋方会中书舍人徐铉、勤政殿学士张义方于溪亭，即时和进。元宗乃召建勋、铉、义方同入，夜分方散。侍臣皆有兴咏，徐铉为前后序。太弟合为一图，集名公图绘，曲尽一时之妙。御容，高冲古主之；太弟以下侍臣、法部丝竹，周文矩主之；楼阁宫殿，朱澄主之；雪竹寒林，董元主之；池沼禽鱼，徐崇嗣主之。图成，无非绝笔。《江表志》中。《江南余载》下。《图画见闻志》六。</p></li>
<li><p><span id="唐轶三十四-李璟-30"></span>
见王感化<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html#%E5%94%90%E8%BD%B6%E4%B8%89%E5%8D%81%E5%85%AD-%E7%8E%8B%E6%84%9F%E5%8C%96-3">3</a>。</p></li>
<li><p><span id="唐轶三十四-李璟-31"></span>
苕溪渔隐曰：《古今诗话》云：「江南成文幼为大理卿，词曲妙绝，尝作《谒金门》云：『风乍起，吹皱一池春水。』中主闻之，因案狱稽滞，召诘之，且谓曰：『卿职在典刑，一池春水，又何干于卿？』文幼顿首。」又《本事曲》云：「南唐李国主尝责其臣曰：『吹皱一池春水，干卿何事？』盖赵公所撰《谒金门》辞有此一句，最警策，其臣即对曰：『未如陛下小楼吹彻玉笙寒。』」若《本事曲》所记，但云赵公，初无其名，所传必误。惟《南唐书》与《古今诗话》二说不同，未详孰是。《苕溪渔隐丛话》后集三九。参见冯延巳<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html#%E5%94%90%E8%BD%B6%E4%B8%89%E5%8D%81%E4%BA%94-%E5%86%AF%E5%BB%B6%E5%B7%B3-6">6</a>。</p></li>
<li><p><span id="唐轶三十四-李璟-32"></span>
朱勰仕江南为县令，甚疏逸。有诗云：「好是晚来香雨里，担簦亲送绮罗人。」李璟闻之，处以闲曹。又有僧庭实献诗云：「吟中双鬓白，笑里一生贫。」璟闻云：「诗以言志，终是寒薄。」以束帛遗之。《诗史》（《诗话总龟》前集三）。</p></li>
<li><p><span id="唐轶三十四-李璟-33"></span>
见李煜<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%94%90%E8%BD%B6%E4%B8%89%E5%8D%81%E5%9B%9B-%E6%9D%8E%E7%85%9C-56">56</a>。</p></li>
<li><p><span id="唐轶三十四-李璟-34"></span>
〔李璟〕工正书。观其字，乃积学所致，非偶合规矩。其后，煜亦以书名，与钱俶相先后，盖其源流本有自也。今御府所藏正书一。《宣和书谱》五。</p></li>
<li><p><span id="唐轶三十四-李璟-35"></span>
右散骑常侍王仲连，北土人，事元宗。元宗尝谓曰：「自古及今，江北文人不及江南才子之多。」仲连对曰：「诚如圣旨，陛下圣祖玄元皇帝降于亳州真源县，文宣王出于兖州曲阜县，亦不为少矣。」嗣主有媿色。《江表志》中。《江南余载》上。</p></li>
<li><p><span id="唐轶三十四-李璟-36"></span>
周继诸者，鄱阳人，诣阙上书，累官至郎省。告免归乡，与名僧道士为云泉之交。元宗召之，授以美官，坚辞不就。上嘉之，赐粟帛，又赐金鉏一柄，敕曰：「是朕苑中自种药者，今以赐卿，表卿高尚之节。」《江南余载》下。</p></li>
<li><p><span id="唐轶三十四-李璟-37"></span>
见萧俨<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html#%E5%94%90%E8%BD%B6%E4%B8%89%E5%8D%81%E4%BA%94-%E8%90%A7%E4%BF%A8-1">1</a>。</p></li>
<li><p><span id="唐轶三十四-李璟-38"></span>
李璟保大七年，召大臣宗室赴内香燕。凡中国外夷所出，以至和合煎饮、佩带粉囊，共九十二种，江南素所无也。《清异录》下。《十国春秋》一六。</p></li>
</ol>
</div>
<div id="李-煜" class="section level2" number="85.33">
<h2>
<span class="header-section-number">85.33</span> 李　煜<a class="anchor" aria-label="anchor" href="#%E6%9D%8E-%E7%85%9C"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十四-李煜-1"></span>
李后主少时，遣人于庐山爽垲地为精舍，极一时林泉之胜。既成，命宫苑使董源，以澄心堂纸写其图来上。既即位，以精舍为开先寺，以图画赐刁衎，藏于家。蔡天启之子佑犹及见之。《京口耆旧传》一。</p></li>
<li><p><span id="唐轶三十四-李煜-2"></span>
江南李后主煜，性宽恕，威令不素著。神骨秀异，骈齿，一目有重瞳。笃信佛法。殆国势危削，自叹曰：「天下无周公、仲尼，君道不可行。」但著《杂说》百篇以见志。十一月猎于青龙山，一牝狙触网于谷，见主，两泪稽颡搏膺，屡指其腹。主大怪，戒虞人保以守之，是夕，果诞二子。因感之，还幸大理寺，亲录囚系，多所原贷。一大辟妇以孕在狱，产期满则伏诛，未几亦诞二子。煜感牝狙之事，止流于远，吏议短之。《湘山野录》中。《诚斋杂记》下。</p></li>
<li><p><span id="唐轶三十四-李煜-3"></span>
宪司章疏有绳纠过讦者，皆寝不下。论决死刑，多从末减，有司固争，乃得少正，犹垂泣而后许之。尝猎于青山，还，如大理寺，亲录系囚，多所原释。中书侍郎韩熙载奏：「狱讼有司之事，囹圄非车驾所宜临幸，请罚内库钱三百万以资国用。」虽不听，亦不怒也。陆游《南唐书》三。马令《南唐书》五。《十国春秋》一七。</p></li>
<li><p><span id="唐轶三十四-李煜-4"></span>
见萧俨<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html#%E5%94%90%E8%BD%B6%E4%B8%89%E5%8D%81%E4%BA%94-%E8%90%A7%E4%BF%A8-2">2</a>。</p></li>
<li><p><span id="唐轶三十四-李煜-5"></span>
见杨行密<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%94%90%E8%BD%B6%E4%B8%89%E5%8D%81%E5%9B%9B-%E6%9D%A8%E8%A1%8C%E5%AF%86-8">8</a>。</p></li>
<li><p><span id="唐轶三十四-李煜-6"></span>
赵绮困于场屋，将自三山北渡以归梁京，为逻者所得，遂下廷尉。从狱中上书曰：「初至江干，觉天网之难漏；及归棘寺，知狱吏之可尊。」后主览之，批其末曰：「陵虽孤恩，汉亦负德。」乃释其罪。明年，绮状元及第。《江南余载》上。</p></li>
<li><p><span id="唐轶三十四-李煜-7"></span>
见韩熙载<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html#%E5%94%90%E8%BD%B6%E4%B8%89%E5%8D%81%E5%85%AD-%E9%9F%A9%E7%86%99%E8%BD%BD-18">18</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html#%E5%94%90%E8%BD%B6%E4%B8%89%E5%8D%81%E5%85%AD-%E9%9F%A9%E7%86%99%E8%BD%BD-19">19</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html#%E5%94%90%E8%BD%B6%E4%B8%89%E5%8D%81%E5%85%AD-%E9%9F%A9%E7%86%99%E8%BD%BD-20">20</a>。</p></li>
<li><p><span id="唐轶三十四-李煜-8"></span>
后主自少俊迈，喜肄儒学，工诗，能属文，晓悟音律，姿仪风雅，举止儒措，宛若士人。酷信浮图之法，垂死不悟。常于禁中署僧尼寺宇，中常所聚徒迨数百人。朝退，与后顶僧伽帽，衣袈裟，转诵佛书，手不暂释，拜跪顿颡，至为瘤赘。亲为桑门削作厕简子，试之顋颊，有少澁滞者，再为治之。其手不钞，乃学佛握印而行。百官士庶则而效之。由是建康城中寺院僧徒迨至万余。亲给廪米帑藏缗帛以供之，常召募有道士为僧者，与之二金，往往贪苟而为者。僧犯奸，有司具牍还俗，后主不听，乃曰：「僧人奸淫，本图还俗，今若从之，是纵其欲。」勅令礼佛三百拜，免其刑。北朝闻之，阴选少年有经业口辨者往化之，后主崇奉，谓之「一佛出世」，号为「小长老」，朝夕与论六根四谛、天堂地狱、循环果报。又说令广施刹梵、营造塔像、身被红罗销金三事。后主让其太奢，乃曰：「陛下不读《华严经》，争知佛富贵！」自是襟怀潎恍，兵机守御之谋，慌然而施，囷廪渐虚，财用益竭。又使后主于牛头山大起兰若，仅千间，聚徒千众，旦暮设茶食，无非异方珍馔，一日食之不尽，明旦再具，谓之「折倒」。时议谓折倒为翌日谶。及大兵至，获为营署。北朝又俾僧于采石矶下卓庵，自云少而草衣木食，后主使赍贡献，佯为不受。乃阴凿穴及垒石为塔，阔数围，高迨数丈，而夜量水面。及王师尅池州，而浮梁遂至，系于塔穴，且度南北，不差毫厘。师徒合围，乃召小长老议其拒守，对曰：「臣僧当遥退之。」于是登城大呼，而周麾兵乃小却。后主喜，令僧俗兵士念诵「救苦观音菩萨」，满城沸涌。未几，四面矢石雨下，士民伤死者众。后主复使言之，托疾不起。及诛皇甫继勋之后，方疑无验，乃鸩而杀之。时城中有僧数千，表乞被坚执锐出城鬭战，后主不从，曰：「不可毁他教法。」宰相汤悦、吏部尚书徐铉之徒，但顺非文过，尸禄希旨，曾不一言谏诤，坐待王师，阴伺败亡，随作系虏。韩熙载谀佞苟容，常上疏云：「诸佛慈悲，尚容悔过。」言多此类，任成祸胎，见危是幸。迨卢绛出水战，生获裨将及甲士百人。其校身状魁岸，容貌甚武，将见后主，或告之曰：「若对官家，善为词说，必免其祸。」校乃抗声：「彼则一国主，何官家之有！」既见，喏而不拜。后主喜而且惧，因问：「北师中似汝辈者几？」对曰：「国主若悟，诚宜趣降，为一城生民延命。苟不如是，旦夕之中，适为鱼肉。如吾辈者几万，何足问之！」后主默然无断，久之令出，为阍人所刺，乃大呼曰：「吾恨死不得其地矣。」余甲士皆重伤，后主哀之，给饮食药饵治之，迨损引见，各绐曰：「官家如佛慈悲，然好生恶杀，臣者无以为报答，愿逾城窃斩北师，以谢生成。」乃夜纵之，迨旦皆割馘而至。后主喜之，赏赐有加，于是再遣之，而不复至矣。后主不知贼城外百姓耳献焉。故城中虚实之状皆被测之。诸郡有断死狱者，当先奏牍，既详覆无疑。乃于佛前炷香𦶟灯，以达旦为验。若火灭，则从之。如燃，则贷死。富商大贾有犯法者，乃赂左右内人窃续之，而获宥者多矣。其为人茫昧如此，不亡何竢。《江南野史》三。《江南野录》（《类说》一八）。马令《南唐书》二六。陆游《南唐书》一八。参见《挥麈后录》五。</p></li>
<li><p><span id="唐轶三十四-李煜-9"></span>
后主奉竺干之教，多不茹荤，常买禽鱼为放生。《江表志》下。</p></li>
<li><p><span id="唐轶三十四-李煜-10"></span>
后主笃信佛法，于宫中建永慕宫，又于苑中建静德僧寺，钟山亦建精舍，御笔题为报慈道场。日供千僧，所费皆二宫玩用。《江南余载》下。</p></li>
<li><p><span id="唐轶三十四-李煜-11"></span>
庐山圆通寺在马耳峰下，江左之名刹也。南唐时，赐田千顷，其徒数百众，养之极其丰厚。王师渡江，寺僧相率为前锋以抗。未几，金陵城陷，其众乃遁去。使李煜爱民如僧，则其民亦皆知报国矣。《独醒杂志》一。</p></li>
<li><p><span id="唐轶三十四-李煜-12"></span>
李后主手书金字《心经》一卷，赐其宫人乔氏。乔氏后入太宗禁中，闻后主薨，自内廷出其经，舍在相国寺西塔以资荐，且自书于后曰：「故李氏国主宫人乔氏，伏遇国主百日，谨舍昔时赐妾所书《般若心经》一卷在相国寺西塔院。伏愿弥勒尊前，持一花而见佛」云云。其后，江南僧持归故国，置之天禧寺塔相轮中。寺后失火，相轮自火中堕落，而经不损，为金陵守王君玉所得。君玉卒，子孙不能保之，以归宁凤子仪家。乔氏所书在经后，字极整洁，而词甚凄惋，所记止此。《徐锴集》南唐制诰，有宫人乔氏出家诰，岂斯人也？《默记》中。《十国春秋》一八。</p></li>
<li><p><span id="唐轶三十四-李煜-13"></span>
置澄心堂于内苑，引能文士及徐元机、元榆、元枢兄弟居其间，中旨由之而出，中书、密院乃同散地。兵兴之际，降御札移易将帅，大臣无知者。皇甫继勋诛死之后，夜出万人斫营，招讨使但署牒遣兵，竟不知何往，盖皆澄心堂直承宣命也。长围既合，内外隔绝，城中之人惶怖无死所。后主方幸浄居室，听沙门德明、云真、义伦、崇节讲《楞严圆觉经》。用鄱阳隐士周惟简为文馆《诗》、《易》侍讲学士，延入后苑讲《易·否卦》，赐惟简金紫。群臣皆知国亡在旦暮，而张洎犹谓北师已老，捋自遯去。后主益甘其言，晏然自安，命户部员外郎伍乔于围城中放进士孙确等三十八人及第。其所施为大抵类此。故虽仁爱足以感其遗民，而卒不能保社稷云。陆游《南唐书》三。《十国春秋》一七。</p></li>
<li><p><span id="唐轶三十四-李煜-14"></span>
《西清诗话》云：「南唐后主围城中作长短句，未就而城破：『樱桃落尽春归去，蝶翻金粉双飞，子规啼月小楼西。曲栏金箔，惆怅卷金泥。门巷寂寥人去后，望残烟草低迷。』余尝见残藁点染晦昧，心方危窘，不在书耳。艺祖云：『李煜若以作诗工夫治国事，岂为吾虏也！』」苕溪渔隐曰：「余观《太祖实录》及《三朝正史》云：『开宝七年十月，诏曹彬、潘美等率师伐江南，八年十一月，拔升州。』今后主词乃咏春景，决非十一月城破时作。《西清诗话》云后主作长短句，未就而城破，其言非也。然王师围金陵凡一年，后主于围城中春间作此诗，则不可知，是时其心岂不危窘，于此言之乃可也。」《苕溪渔隐丛话》前集五九。</p></li>
<li><p><span id="唐轶三十四-李煜-15"></span>
宣和间，蔡宝臣致君收南唐后主书数轴来京师以献蔡绦约之。其一乃王师攻金陵城垂破时，仓皇中作一疏，祷于释氏，愿兵退之后许造佛像若干身、菩萨若干身、斋僧若干万员、建殿宇若干所，其数皆甚多。字画潦草，然皆遒劲可爱，盖危窘急中所书也。又有看经发愿文，自称莲峰居士。李煜又有长短句《临江仙》云：「樱桃结子春归尽，蝶翻金粉双飞。子规啼月小楼西。玉钩罗幕，惆怅卷金泥。门巷寂寥人去后，望残烟草低迷。」而无尾句。刘延仲为补之云：「何时重听玉骢嘶。扑帘飞絮，依约梦回时。」《墨庄漫录》七。</p></li>
<li><p><span id="唐轶三十四-李煜-16"></span>
蔡绦作《西清诗话》，载江南李后主《临江仙》云：围城中书，其尾不全。以余考之，殆不然。余家藏李后主七佛戒经及杂书二本，皆作梵叶，中有《临江仙》涂注数字，未尝不全。其后则书李太白诗数章，似平日学书也。本江南中书舍人王克正家物，后归陈魏公之孙世功君懋，余陈氏婿也。其词云：「樱桃落尽春归去，蝶翻轻粉双飞。子规啼月小楼西。玉钩罗幕，惆怅暮烟垂。　　别巷寂寥人散后，望残烟草低迷。炉香闲袅凤凰儿。空持罗带，回首恨依依。」后有苏子由题云：「凄凉怨慕，真亡国之声也。」《耆旧续闻》三。</p></li>
<li><p><span id="唐轶三十四-李煜-17"></span>
初，后主既违朝旨，拒命不行，尝谓人曰：「他日王师见讨，孤当擐戎服，亲督士卒，背城一战，以存社稷。如其不获，乃聚室自焚，终不作他国之鬼。」太祖闻之，谓左右曰：「此措大儿语耳，徒有其口，必无其志。渠能如此，孙皓、叔宝不为降虏矣。」至是果然。《江南野史》三。《江南野录》（《类说》一八）。</p></li>
<li><p><span id="唐轶三十四-李煜-18"></span>
始，国主令积薪宫中，言若社稷失守，则尽室赴火死。及见〔曹〕彬，彬慰安之，且谕以归朝俸赐有限，费用至广，当厚自赍装，既为有司所籍，一物不可复得矣。因复遣煜入宫，惟意所取。行营左厢战棹都监梁迥及田钦祚等皆谏曰：「苟有不虞，咎将谁执？」彬但笑而不答，迥等忿争不已，彬曰：「煜素无断，今已降，必不能自引，决可无虑也。」又遣五百人为辇载重宝。煜方愤叹国亡，无意蓄财，所操持极鲜，颇以黄金分赐近臣。《太平治迹统类》一。《杨文公谈苑》（《宋期事实类苑》五四）。马令《南唐书》五。《东原录》。</p></li>
<li><p><span id="唐轶三十四-李煜-19"></span>
建隆中，曹彬、潘美统王师平江南，二将皆知兵善战，曹之识虑亦远，潘所不迨。城既破，国主李煜白衫纱帽见二公。先见潘，设拜，潘答之。次见曹，设拜，曹使人明语之曰：「介胄在身，下拜不及答。」识者善其得体。二公先登舟，召煜饮茶，船前设一独木脚道，煜向之国主仪卫甚盛，一旦独登舟，徘徊不能进，曹命左右翼而登焉。既一啜，曹谓李归办装，诘旦会于此，同赴京师。来晓，如期而赴焉。始，潘甚憾之，曰：「讵可放归？」曹曰：「适独木板尚不能进，畏死甚也。既许其生赴中国，焉能取死？」众方服其识量。《谈渊》（《张本《说郛》三四、陶本《说郛》三五）。《养疴漫笔》（《陶本《说郛》四七）。</p></li>
<li><p><span id="唐轶三十四-李煜-20"></span>
开宝八年十一月，江南平，留汴水以待李国主。舟行盛寒，河流浅涸，诏所在为垻闸，潴水以过舟。官吏击冻，督役稍稽，则皆何校，甚者劾罪，以次被罚，州县官降敕而杖之者凡十余人。《春明退朝录》上。</p></li>
<li><p><span id="唐轶三十四-李煜-21"></span>
王师既入建康，……〔曹〕彬乃使监守后主与二弟、太子而下登舟赴阙，百司官属仅千艘，将发，号泣之声溢于水陆。既行，后主于舟中时泣数行下，因命笔自赋诗云：「江南江北旧家乡，三十年来梦一场。吴苑宫闱今冷落，广陵台殿已荒凉。云笼远岫愁千片，雨打孤舟泪万行。兄弟四人三百口，不堪闲坐细思量。」既至汴口，欲登礼普光寺，左右犹谏止，后主怒而大骂曰：「吾自少被汝辈禁制，都不自由，今日家国俱亡，尚如此耶！」登之，拳拳而礼，叹念久之，散施衣物缗帛。《江南野史》三。《江南野录》（《类说》一八）。马令《南唐书》三。参见杨溥<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%94%90%E8%BD%B6%E4%B8%89%E5%8D%81%E5%9B%9B-%E6%9D%A8%E6%BA%A5-3">3</a>。</p></li>
<li><p><span id="唐轶三十四-李煜-22"></span>
江南李氏纳款之后，伪命词臣多在近密，太宗幸翰苑阅群书，后主为金吾上将军，在环衞之列，徐铉、汤悦之徒侍坐。太宗见江南臣在上而故主居下位侍臣，曰：「不能修霸业，但嘲风咏月，今日宜矣。」《见闻录》（《类说》一九）。</p></li>
<li><p><span id="唐轶三十四-李煜-23"></span>
江南李煜既降，太祖尝因曲燕问：「闻卿在国中好作诗」，因使举其得意者一联。煜沈吟久之，诵其《咏扇》云：「揖让月在手，动摇风满怀。」上曰：「满怀之风，却有多少？」他日复燕煜，顾近臣曰：「好一个翰林学士。」《石林燕语》四。《谈渊》（张本《说郛》三四、陶本《说郛》三五）。</p></li>
<li><p><span id="唐轶三十四-李煜-24"></span>
江南李主一目重瞳，务长夜之饮，内日给酒三石，艺祖𠡠不与酒，奏曰：「不然何计使之度日？」遂复给之。李主姿貌绝美，艺祖曰：「公非贵貌也，乃一翰林学士耳。」有诗曰：「鬓从近日添新白，菊是去年依旧黄。」又云：「青鸟不传云外信，丁香空结雨中愁。」皆是气不满，有亡国之悲。临终有诗云：「万古到头为一醉，死乡葬地有高原。」《翰府名谈》（《类说》五二）。</p></li>
<li><p><span id="唐轶三十四-李煜-25"></span>
李煜暮岁乘醉书于牖曰：「万事到头归一死，醉乡葬地有高原。」醒而见之大悔，不久谢世。《翰府名谈》（《诗话总龟》前集三三）。</p></li>
<li><p><span id="唐轶三十四-李煜-26"></span>
南唐李后主归朝后，每怀江国，且念嫔妾散落，郁郁不自聊，尝作长短句云：「帘外雨潺潺，春意阑珊，罗衾不暖五更寒。梦里不知身是客，一饷贪欢。　　独自莫凭栏，无限关山，别时容易见时难。流水落花何处也，天上人间。」含思凄惋，未几下世。《西清诗话》（《苕溪渔隐丛话》前集五九）。</p></li>
<li><p><span id="唐轶三十四-李煜-27"></span>
龙衮《江南录》有一本删润稍有伦贯者云：李国主小周后随后主归朝，封郑国夫人，例随命妇入宫。每一入辄数日而出，必大泣骂后主，声闻于外，多宛转避之。又韩玉汝家有李国主归朝后与金陵旧宫人书云：「此中日夕只以眼泪洗面。」《默记》下。《避暑漫抄》（陶本《说郛》三九）。</p></li>
<li><p><span id="唐轶三十四-李煜-28"></span>
徐铉归朝，为左散骑常侍，迁给事中。太宗一日问：「曾见李煜否？」铉对以：「臣安敢私见之！」上曰：「卿第往，但言朕令卿往相见可矣。」铉遂径往其居，望门下马，但一老卒守门。徐言：「愿见太尉。」卒言：「有旨不得与人接，岂可见也！」铉云：「我乃奉旨来见。」老卒往报，徐入立庭下久之。老卒遂入取旧椅子相对。铉遥望见，谓卒曰：「但正衙一椅足矣。」顷间，李主纱帽道服而出。铉方拜，而李主遽下堦引其手以上。铉告辞宾主之礼，主曰：「今日岂有此礼？」徐引椅少偏乃敢坐。后主相持大哭，乃坐默不言。忽长吁歏曰：「当时悔杀了潘佑、李平。」铉既去，乃有旨再对，询后主何言。铉不敢隐，遂有秦王赐牵机药之事，牵机药者，服之前却数十回，头足相就如牵机状也。又后主在赐第，因七夕命故妓作乐，声闻于外，太宗闻之大怒；又传「小楼昨夜又东风」及「一江春水向东流」之句，并坐之，遂被祸云。《默记》上。</p></li>
<li><p><span id="唐轶三十四-李煜-29"></span>
李王煜以太平兴国三年七月七日生日，钱王俶以雍熙四年八月二十四日生日，皆与赐器币，中使燕罢暴死。并见国史。《邵氏闻见后录》三二。</p></li>
<li><p><span id="唐轶三十四-李煜-30"></span>
建康受围二岁，斗米数千，死者相藉，人无叛心。后主殂于大梁，江左闻之，皆巷哭为斋。《江表志》下。</p></li>
<li><p><span id="唐轶三十四-李煜-31"></span>
《灵芝图》言：千岁蝙蝠色如雪，目如朱，集则倒悬，以其脑重故也，服此可以长生。后主时，有人获之进上，上方事佛，禁杀戮而不用，后不知所之。《江南余载》下。</p></li>
<li><p><span id="唐轶三十四-李煜-32"></span>
李煜在国时，自作祈雨文曰：「尚乖龙润之祥。」《清异录》上。</p></li>
<li><p><span id="唐轶三十四-李煜-33"></span>
见周后<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%94%90%E8%BD%B6%E4%B8%89%E5%8D%81%E5%9B%9B-%E5%91%A8%E5%90%8E-1">1</a>。</p></li>
<li><p><span id="唐轶三十四-李煜-34"></span>
见小周后<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%94%90%E8%BD%B6%E4%B8%89%E5%8D%81%E5%9B%9B-%E5%B0%8F%E5%91%A8%E5%90%8E-1">1</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%94%90%E8%BD%B6%E4%B8%89%E5%8D%81%E5%9B%9B-%E5%B0%8F%E5%91%A8%E5%90%8E-2">2</a>。</p></li>
<li><p><span id="唐轶三十四-李煜-35"></span>
见小周后<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%94%90%E8%BD%B6%E4%B8%89%E5%8D%81%E5%9B%9B-%E5%B0%8F%E5%91%A8%E5%90%8E-1">1</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%94%90%E8%BD%B6%E4%B8%89%E5%8D%81%E5%9B%9B-%E5%B0%8F%E5%91%A8%E5%90%8E-2">2</a>。</p></li>
<li><p><span id="唐轶三十四-李煜-36"></span>
后主煜幼子宣城郡公仲宣，后周氏所生。敏慧特异，眉目神彩若图画。三岁能诵《孝经》及古杂文，煜置膝上，授之以数万言。因作乐，尽别其节。宫中䜩侍，自然知事亲之礼。见士大夫，揖让进退，皆如成人。……年五岁，忽自言曰：「儿不能久居，今将去矣。」因瞑目逝。周后在疾，闻之，亦逝。煜悼痛伤悲，哽躃几绝者数四，将赴井，救之，获免。《玉壶清话》一〇。</p></li>
<li><p><span id="唐轶三十四-李煜-37"></span>
元宗殂于豫章，独从善扈从，因怀非望，就徐游求遗诏，游正色不与。至建业，具其事以闻，后主不问，待之愈厚。从善奉使不返，其妻泣诣后主，后主无以为辞，每闻其至輙避之。妻忧思卒，国人哀之。马令《南唐书》七。陆游《南唐书》一六。《江南野史》三，误以从善为从谦。《十国春秋》一九。</p></li>
<li><p><span id="唐轶三十四-李煜-38"></span>
遣长弟从善入贡，因留质。后主天性友爱，自从善不还，岁时宴会皆罢，惟作《登高赋》以见意，曰：「原有鸰兮相从飞，嗟我季兮不来归。」《江南别录》。马令《南唐书》五。陆游《南唐书》一六。《十国春秋》一九。</p></li>
<li><p><span id="唐轶三十四-李煜-39"></span>
江南周则少贱，以造雨伞为业。其后戚连椒阃，后主戏问之，言：「臣急于米盐，日造二伞货之，惟霪雨连月，则道大亨。后生理微温，至于遭遇盛明，遂舍旧业。」后主曰：「非我用卿而富贵，乃高密侯提携而起家也。」明年当封，特以为高密侯，实诮之耳。《清异录》下。</p></li>
<li><p><span id="唐轶三十四-李煜-40"></span>
丁晋公在中书日，因私第会宾客，忽顾众而言曰：「某尝闻江南李国主钟爱一女，早有封邑，聪慧姿质，特无与比。年及厘降，国主谓执政曰：『吾止一女，才色颇异，今将选尚，卿等为择佳壻，须得少年奇表，负殊才而有门地者。』执政遍询绅，须外府将相之家，莫得全美。或有诣执政言曰：『尝闻洪州刘生者为本郡参谋，岁甲未冠，仪刑秀美，大门曾列二卿，兼富辞艺，可以塞选。』执政遽以上言，亟令召之，及至，皆如其说，国主大喜，于是成礼。授少列，拜驸马都尉，鸣珂锵玉，出入中禁，良田甲第，奇珍异宝，奕崇盛，雄视当时。未周岁而公主告卒，国主伤悼悲泣，曰：『吾不欲再覩刘生之面。』𠡠执政削其官籍，一簪不与，却送还洪州。生恍若梦觉，触类如旧。」《续湘山野录》。《渑水燕谈录》六。</p></li>
<li><p><span id="唐轶三十四-李煜-41"></span>
煜，景之次子，本名从嘉，嗣伪位乃更今名。有辞藻，善笔札，颇亦有惠性而尚奢侈。尝于宫中以销金红罗羃其壁，以白银钉瑇瑁而押之。又以绿钿刷隔眼，糊以红罗，种梅花于其外。又于花间设彩画小木亭子，才容二座，煜与爱姬周氏对酌于其中，如是数处。每七夕延巧，必命红白罗百匹以为月宫天河之状，一夕而罢，乃散之。《五国故事》上。《十国春秋》一七。</p></li>
<li><p><span id="唐轶三十四-李煜-42"></span>
李后主于清微歌「楼上春寒水四面」。学士刁衎起奏：「陛下未睹其大者远者尔。」人疑其有规讽，讯之云：「风乍起，吹皱一池春水。」又作红罗亭，四面栽红梅花，作艳曲歌之。韩熙载和云：「桃李不须夸烂熳，已输了春风一半。」时已割淮南与周矣。《江隣几杂志》。《古今诗话》（《诗话总龟》前集三八），《南唐拾遗记》。</p></li>
<li><p><span id="唐轶三十四-李煜-43"></span>
小说载江南大将获李后主宠姬者，见灯辄闭目云：「烟气。」易以蜡烛，亦闭目云：「烟气愈甚！」曰：「然则宫中未尝点烛耶？」云：「宫中本合每至夜，则悬大宝珠，光照一室，如日中也。」观此，则李氏之豪侈可知矣。《默记》中。</p></li>
<li><p><span id="唐轶三十四-李煜-44"></span>
《道山新闻》云：李后主宫嫔窅娘，纤丽善舞，后主作金莲高六尺，饰以宝物细带，缨络莲中，作品色瑞莲，令窅娘以帛绕脚，令纤小屈上作新月状，素袜舞莲花中，回旋有凌云之态。唐镐诗曰：「莲中花更好，云里月长新。」因窅娘作也。由是人皆效之，以纤弓为妙。以此知扎脚自五代以来方为之。《辍耕录》一〇。《南唐拾遗记》。《十国春秋》一八。</p></li>
<li><p><span id="唐轶三十四-李煜-45"></span>
违命侯苑中凿地广一顷，池心叠石象三神山，号「小蓬莱」。《清异录》上。</p></li>
<li><p><span id="唐轶三十四-李煜-46"></span>
李后主每春盛时，梁栋、窗壁、柱拱、阶砌并作隔筒，密插杂花，榜曰「锦洞天」。《清异录》上。</p></li>
<li><p><span id="唐轶三十四-李煜-47"></span>
庐山僧舍有麝囊花一丛，色正紫，类丁香，号「紫风流」。江南后主诏取数十根，植于移风殿，赐名「蓬莱紫」。《清异录》上。</p></li>
<li><p><span id="唐轶三十四-李煜-48"></span>
李煜在国，微行娼家，遇一僧张席，煜遂为不速之客。僧酒令、讴吟、吹弹莫不高了，见煜明俊酝藉，契合相爱重。煜乘醉大书石壁曰：「浅斟低唱，偎红倚翠，大师鸳鸯寺主，传持风流教法。」久之，僧拥妓入屏帷，煜徐步而出，僧、妓竟不知煜为谁也。煜尝密谕徐铉，铉言于所亲焉。《清异录》上。</p></li>
<li><p><span id="唐轶三十四-李煜-49"></span>
宣简初登大科，通守金陵日，有李琵琶者，本建康伶人，国除时十余岁，逮兹近八十。因宴席呼出，犹能饮巨觥，陈叙平昔，历历可听，辞容不甚追怆，若无情人。又云后主喜音艺，选教坊之尤者，号「别勅都知」，日夕侍宴。自称父喜琵琶，名冠别选。王师围城未陷间，后主犹未辍乐，但云甚迷。《珍席放谈》下。</p></li>
<li><p><span id="唐轶三十四-李煜-50"></span>
煜善音律，造《念家山》及《振金铃》曲破，言者取要而言之《家山破》、《金铃破》。又建康染肆之牓多题曰「天水碧」，寻而皇家荡平之，悉前兆也。天水碧，因煜之内人染碧，夕露于中庭，为露所染，其色特好，遂名之。《五国故事》上。</p></li>
<li><p><span id="唐轶三十四-李煜-51"></span>
李后主末年，宫人竞服碧衣，取靛花，盛天雨水，澄而染之，号「天水碧」。《乘异记》（《类说》八）。《铁围山丛谈》三。</p></li>
<li><p><span id="唐轶三十四-李煜-52"></span>
后主妙于音律，乐曲有《念家山》，亲演其声为《念家山破》，识者知其不祥。《江南别录》。</p></li>
<li><p><span id="唐轶三十四-李煜-53"></span>
亡国之音信然不止《玉树后庭花》也。南唐后主精于音律，凡变曲莫非奇绝，开宝中，国将除，自撰《念家山》一曲，既而广为《念家山破》，其谶可知也。宫中民间日夜奏之，未及两月传满江南。盖李氏将亡，虽聪明睿智，不能无感其怨。于今音尚在焉。《野说》（张本《说郛》四〇）。《雁门野说》（陶本《说郛》二四）。</p></li>
<li><p><span id="唐轶三十四-李煜-54"></span>
后主天性喜学问，尝命两省丞郎，给谏，词掖，集贤、勤政殿学士，分夕于光政殿，赐之对坐，与相剧谈，至夜分迺罢。其论国事，每以富民为务，好生戒杀，本其天性。承蹙国之后，群臣又皆寻常充位之人，议论率不如旨。尝一日叹曰：「周公、仲尼忽去人远，吾道芜塞，其谁与明？」乃著为《杂说》数千万言，曰：「特垂此空文，庶几百世之下有以知吾心耳。」《钓矶立谈》。</p></li>
<li><p><span id="唐轶三十四-李煜-55"></span>
江南李后主尝于黄罗扇上书诗以赐宫人庆奴云：「风情渐老见春羞，到处消磨感旧游。多谢长条似相识，强垂烟态拂人头。」想见其风流也。扇至今传在贵人家。《墨庄漫录》二。</p></li>
<li><p><span id="唐轶三十四-李煜-56"></span>
元宗后主皆妙于笔礼，好求古迹，宫中图籍万卷，钟、王墨迹尤多。城将陷，谓所幸保仪黄氏曰：「此皆吾宝惜，城若不守，尔可焚之，无使散轶」。及城陷，黄氏皆焚。《江南别录》。马令《南唐书》六。陆游《南唐书》一六。《十国春秋》一八。</p></li>
<li><p><span id="唐轶三十四-李煜-57"></span>
见陆希声<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html#%E5%94%90%E8%BD%B6%E4%BA%8C%E5%8D%81%E4%B9%9D-%E9%99%86%E5%B8%8C%E5%A3%B0-2">2</a>。</p></li>
<li><p><span id="唐轶三十四-李煜-58"></span>
江南伪后主李煜，字重光，早慧精敏，审音律，善书画。其作大字，不事笔，卷帛而书之，皆能如意，世谓撮襟书。复喜作颤掣势，人又目其状为金错刀。尤喜作行书，落笔瘦硬，而风神溢出。然殊乏姿媚，如穷谷道人、酸寒书生，鹑衣而鸢肩，略无富贵之气。《宣和书谱》一二。</p></li>
<li><p><span id="唐轶三十四-李煜-59"></span>
江南李后主善书，尝与近臣语书，有言颜鲁公端劲有法者，后主鄙之曰：「真卿之书，有楷法而无佳处，正如扠手并脚田舍汉耳。」《东轩笔录》一五。</p></li>
<li><p><span id="唐轶三十四-李煜-60"></span>
江南伪主李煜，字重光，政事之暇，寓意于丹青，颇到妙处。自称钟峰隐居，又略其言曰钟隐，后人遂与钟隐画溷淆称之。然李氏能文善书画，书作颤笔樛曲之状，遒劲如寒松霜竹，谓之金错刀，画亦清爽不凡，别为一格。然书画同体，故唐希雅初学李氏之错刀笔，后画竹乃如书法，有颤掣之状。而李氏又复能为墨竹，此互相取备也。其画虽传于世者不多，然推类可以想见。至于画《风虎云龙图》者，便见有霸者之略，异于常画。盖不期至是，而志之所之，有不能遏者。《宣和画谱》一七。</p></li>
<li><p><span id="唐轶三十四-李煜-61"></span>
见钟隐<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B%E5%8D%81.html#%E5%94%90%E8%BD%B6%E5%9B%9B%E5%8D%81-%E9%92%9F%E9%9A%90-1">1</a>。</p></li>
<li><p><span id="唐轶三十四-李煜-62"></span>
鲁直诗注：世传江南李王作竹，自根至梢，极小者一钩勒成，谓之「铁钩锁」。自云：「唯柳公权有此笔法。」《海录碎事》一九。《锦绣万花谷》前集七。</p></li>
<li><p><span id="唐轶三十四-李煜-63"></span>
江南李后主善词章，能书画，皆殝妙绝。是时纸笔之类，亦极精致。世传尤好玉屑牋，于蜀主求牋匠造之，唯六合水最宜于用，即其地制作。今本土所出麻纸，无异玉屑，盖所造遗范也。《珍席放谈》下。</p></li>
<li><p><span id="唐轶三十四-李煜-64"></span>
南唐后主留心笔札，所用澄心堂纸、李廷珪墨、龙尾石砚三物为天下之冠。自李氏之亡，龙尾石不复出。嘉祐中，校理钱仙芝知歙州，访得其所，乃大溪也。李氏常患溪深不可入，断其流，使由他道。李氏亡，居民苦其溪之回远，导之如昔，石乃绝。仙芝移溪还故道，石乃复出，遂与端溪并行。《渑水燕谈录》八。</p></li>
<li><p><span id="唐轶三十四-李煜-65"></span>
江南李氏后主宝一研山，径长尺逾咫，前耸三十六峰，皆大如手指，左右则引两阜坡陀，而中凿为研。及江南国破，研山因流转数士人家，为米元章所得。后米老之归丹阳也，念将卜宅，久勿就。而苏仲恭学士之弟者，才翁孙也，号称好事。有甘露寺下竝江一古墓，多群木，盖晋、唐人所居。时米老欲得宅，而苏觊得研山。于是王彦昭侍郎兄弟与登北固，共为之和会，苏、米竟相易。米后号「海岳庵」者是也。研山藏苏氏，未几，索入九禁。《铁围山丛谈》五。《渔阳公石谱》（张本《说郛》一六）。</p></li>
<li><p><span id="唐轶三十四-李煜-66"></span>
李后主得青石砚，墨池中有黄石如弹丸，水常满，终日用之不耗，每以自随。后归朝，陶谷见而异之，砚大不可持，乃取石弹丸去。后主拽其手，振臂就马，后主请以宝玩为谢，陶不许。后主曰：「惟此砚能生水，他砚皆不可用。」陶试数十砚，皆不生。后主索之良苦，不能奈，曰：「要当碎之。」石破，中有小鱼，跳地上即死。自是砚无复泽润。《砚谱》（《类说》五九）。</p></li>
<li><p><span id="唐轶三十四-李煜-67"></span>
南唐李主讳煜，改鸜鹆为八哥。《负暄杂录》（张本《说郛》一八）。</p></li>
</ol>
</div>
<div id="周-后" class="section level2" number="85.34">
<h2>
<span class="header-section-number">85.34</span> 周　后<a class="anchor" aria-label="anchor" href="#%E5%91%A8-%E5%90%8E"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十四-周后-1"></span>
后主昭惠国后周氏，小名娥皇，司徒宗之女，十九岁来归。通书史，善歌舞，尤工琵琶，尝为寿元宗前，元宗叹其工，以烧槽琵琶赐之。至于采戏弈棋，靡不妙绝。后主嗣位，立为后，宠嬖专房。创为高髻纤裳及首翘鬓朵之妆，人皆効之。尝雪夜酣燕，举杯请后主起舞，后主曰：「汝能创为新声，则可矣。」后即命牋缀谱，喉无滞音，笔无停思，俄顷谱成，所谓《邀醉舞破》也。又有《恨来迟破》亦后所制。故唐盛时，《霓裳羽衣》最为大曲，乱离之后，绝不复传，后得残谱，以琵琶奏之，于是开元、天宝之遗音复传于世。内史舍人徐铉开之于国工曹生。铉亦知音，问曰：「法曲终则缓，此声乃反急，何也？」曹生曰：「旧谱实缓，宫中有人易之，非吉征也。」后主以后好音律，因亦躭嗜，废政事，监察御史张宪切谏，赐帛三十匹以旌敢言，然不为辍也。未几，后卧疾已革，犹不乱，亲取元宗所赐烧槽琵琶、及平时约臂玉环为后主别，乃沐浴妆泽，自内含玉，卒于瑶光殿，年二十九。葬懿陵。后主哀，自制诔刻之石，与后所爱金屑檀槽琵琶同葬。又作书燔之与诀，自称「鳏夫煜」，其辞数千言，皆极酸楚。或谓后寝疾，小周后已入宫中，后偶褰幔见之，惊曰：「汝何日来？」小周后尚幼，未知嫌疑，对曰：「既数日矣。」后恚怒，至死，面不外向。故后主过哀，以揜其迹云。陆游《南唐书》一六。马令《南唐书》六。《十国春秋》一八。</li>
</ol>
</div>
<div id="小周后" class="section level2" number="85.35">
<h2>
<span class="header-section-number">85.35</span> 小周后<a class="anchor" aria-label="anchor" href="#%E5%B0%8F%E5%91%A8%E5%90%8E"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十四-小周后-1"></span>
后主后周氏，司徒宗之少女，前后之妹。少以姻戚往来宫中，后主见其美姿容，乃纳之。前后疾亟，忽见后入，乃问：「妹妹几时至宫来？」后时年幼，不知嫌疑，即以实对，曰：「既数日矣。」后怒，遂面壁而卧，至死不顾。后既殂，常入禁中，至纳为后，乃成礼。已而将纳采，后主令校鹅被以缯彩，使啣书，极于侈靡。及亲迎，民庶观者或登于屋，有坠瓦而死。其夕䜩群臣，韩熙载而降皆为诗以讽焉，而后主不之谴。自是士庶婚姻寖成风俗。《江南野史》三。马令《南唐书》六。《十国春秋》一八。</p></li>
<li><p><span id="唐轶三十四-小周后-2"></span>
后自昭惠殂，常在禁中，后主乐府词有「衩幭步香堦，手提金缕鞋」之类，多传于外。至纳后，乃成礼而已。马令《南唐书》六。《十国春秋》一八。</p></li>
<li><p><span id="唐轶三十四-小周后-3"></span>
李煜伪长秋周氏，居柔仪殿，有主香宫女。其焚香之器曰：把子莲、三云凤、折腰狮子、小三神、卍字金凤、口罂玉太古、容华鼎，凡数十种，金玉为之。《清异录》下。《十国春秋》一八。</p></li>
<li><p><span id="唐轶三十四-小周后-4"></span>
见李煜<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%94%90%E8%BD%B6%E4%B8%89%E5%8D%81%E5%9B%9B-%E6%9D%8E%E7%85%9C-27">27</a>。</p></li>
</ol>
</div>
<div id="李景遂" class="section level2" number="85.36">
<h2>
<span class="header-section-number">85.36</span> 李景遂<a class="anchor" aria-label="anchor" href="#%E6%9D%8E%E6%99%AF%E9%81%82"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十四-李景遂-1"></span>
晋王景遂，先主第三子。天资雍睦，美姿容，性和厚。让皇殂于丹阳，遣送葬，望柩哀恸雨泪，观者为之出涕。兄璟继位，立为储副，固让不从，改字退夫以见志。接物得人欢心。喜与宾僚宴咏，投壶赋诗。好用美玉器，每以玉器行酒，客传玩，惟赞善张易乘醉抵于地，曰：「轻人贵宝，殿下岂当至是耶！」坐客失色，景遂收容厚谢，撤以他器。嗣主遣易泛海使契丹，景遂手疏留之曰：「朝中如易者几希，宜朝夕左右，今泛不测之渊，投足黠虏，归朝莫准。」嗣主答曰：「张易奇人，海龙王亦惧之。」景遂一日朝服，忽于宫中揖让，谓左右曰：「上帝诏许旌阳召吾偕往，顷当行矣。」急入北堂，拜辞所生母，无疾坐亡。赠太傅，谥文成。《玉壶清话》一〇。马令《南唐书》七。陆游《南唐书》一六。《十国春秋》一九。参见张易<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html#%E5%94%90%E8%BD%B6%E4%B8%89%E5%8D%81%E4%BA%94-%E5%BC%A0%E6%98%93-2">2</a>。</p></li>
<li><p><span id="唐轶三十四-李景遂-2"></span>
初，景遂之出镇也，弘冀为太子，弘冀尝被谴于元宗，有复立景遂之意。景遂在镇，亦颇忽忽多忿躁。尝以忤意杀都押衙袁从范之子，弘冀刺知之，乃使亲吏持酖遗从范，使毒景遂。景遂击鞠而渴，索浆，从范毒浆以进之，暴卒，年三十九。未歛，体已溃。元宗素友爱，闻讣悲悼，左右欲少慰释之，因妄曰：太弟初得疾，忽语人曰：「上帝命我代许旌阳。」元宗始少解，故被酖之事竟不之知。废朝七日。赠太弟，谥文成。陆游《南唐书》一六。《十国春秋》一九。</p></li>
</ol>
</div>
<div id="李景达" class="section level2" number="85.37">
<h2>
<span class="header-section-number">85.37</span> 李景达<a class="anchor" aria-label="anchor" href="#%E6%9D%8E%E6%99%AF%E8%BE%BE"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十四-李景达-1"></span>
齐王景达，字子通，烈祖第四子，元宗之母弟也。……为理严察，人多惮之。好神仙修炼之事，记室徐锴献《述仙赋》以讽，遂绝所好。尝从元宗游苑中，乘小舟而覆，左右惶骇，景达入水负元宗出。性非善水而能蹈之者，忠诚之至也。元宗多与宗戚近臣曲宴，如冯延巳、陈觉、魏岑之徒喧笑无度，景达每呵责之。尝与延巳会饮，延巳欲以诡佞卖恩，佯醉，抚景达背曰：「尔不得忘我。」景达大怒，入白元宗，请致之死，元宗慰谕而已。出谓所亲曰：「吾悔不先斩以闻。」太子赞善张易从容谓景达曰：「群小构扇，其祸不细。大王力未能去，自宜隐忍。」景达由是罕预曲宴，每被召輙辞以疾。马令《南唐书》七。陆游《南唐书》一六。《十国春秋》一九。</p></li>
<li><p><span id="唐轶三十四-李景达-2"></span>
见李璟<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%94%90%E8%BD%B6%E4%B8%89%E5%8D%81%E5%9B%9B-%E6%9D%8E%E7%92%9F-4">4</a>。</p></li>
</ol>
</div>
<div id="李弘冀" class="section level2" number="85.38">
<h2>
<span class="header-section-number">85.38</span> 李弘冀<a class="anchor" aria-label="anchor" href="#%E6%9D%8E%E5%BC%98%E5%86%80"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十四-李弘冀-1"></span>
弘冀，元宗长子。故唐之末，民间相传谶曰：「东海鲤鱼飞上天。」而烈祖果育于徐氏，因信符谶。又有谶曰：「有一真人在冀川，开口持弓向左边。」元宗欲其子应之，乃名之曰弘冀。陆游《南唐书》一六。参见钱镠<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html#%E5%94%90%E8%BD%B6%E4%B8%89%E5%8D%81%E4%B9%9D-%E9%92%B1%E9%95%A0-24">24</a>。</p></li>
<li><p><span id="唐轶三十四-李弘冀-2"></span>
文宪太子〔弘〕冀，既正储闱，颇专国，而又率多不法。元宗一日甚怒，挞之以毬杖，且曰：「当命太弟景遂代之。」冀有惭色。他日密使人持酖付昭庆宫使袁从范。从范从太弟在金陵，未几，从范子承干为景遂嬖臣宋何九谗搆，遂寘之法，从范惧而且怨。会景遂击鞠暑渴，从范进浆，遇酖，即日薨。未殡而体已溃矣。《江表志》中。</p></li>
<li><p><span id="唐轶三十四-李弘冀-3"></span>
保大末，太弟恳乞就藩，燕王弘冀为皇太子，以令旨牓子逼逐昭庆宫僚，太弟始自镇国门上马就道。论者知太子之不永焉。《江南余载》上。</p></li>
</ol>
</div>
<div id="李从善" class="section level2" number="85.39">
<h2>
<span class="header-section-number">85.39</span> 李从善<a class="anchor" aria-label="anchor" href="#%E6%9D%8E%E4%BB%8E%E5%96%84"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十四-李从善-1"></span>
见李煜<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%94%90%E8%BD%B6%E4%B8%89%E5%8D%81%E5%9B%9B-%E6%9D%8E%E7%85%9C-37">37</a>。</li>
</ol>
</div>
<div id="李从谦" class="section level2" number="85.40">
<h2>
<span class="header-section-number">85.40</span> 李从谦<a class="anchor" aria-label="anchor" href="#%E6%9D%8E%E4%BB%8E%E8%B0%A6"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十四-李从谦-1"></span>
吉王从谦，元宗第九子，后主母弟也。风采峭整。喜为律诗，动有规诲。后主燕闲尝与侍臣弈，从谦甫数岁，侍侧。后主命赋《观碁》诗，曰：「竹林二君子，尽日竟沉吟。相对终无语，争先各有心。恃强斯有失，守分固无侵。若筭机筹处，沧沧海未深。」后主赏叹久之。马令《南唐书》七。《江南野史》三。《江南野录》（《诗话总龟》前集一）。</p></li>
<li><p><span id="唐轶三十四-李从谦-2"></span>
伪唐宜春王从谦喜书札，学晋二王楷法。用宣城诸葛笔，一枝酬以十金，劲妙甲当时，号为「翘轩宝箒」，士人往往呼为「宝箒」。《清异录》下。</p></li>
<li><p><span id="唐轶三十四-李从谦-3"></span>
江南后主同气宜春王从谦，常春日与妃侍游宫中后圃，妃侍覩桃花烂开，意欲折而条高，小黄门取彩梯献，时从谦正乘骏马击毬，乃引鞚至花底，痛采芳菲，顾谓嫔妾曰：「吾之绿耳梯何如？」《清异录》上。</p></li>
</ol>
</div>
<div id="李芳仪" class="section level2" number="85.41">
<h2>
<span class="header-section-number">85.41</span> 李芳仪<a class="anchor" aria-label="anchor" href="#%E6%9D%8E%E8%8A%B3%E4%BB%AA"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十四-李芳仪-1"></span>
李芳仪，江南国主李璟女也。纳土后，在京师，初嫁供奉官孙氏，为武疆都监。为辽中圣宗所获，封芳仪，生公主一人。赵至忠虞部自北虏归宋，尝仕辽为翰林学士，修国史，著《虏庭杂记》载其事。时晁补之为北都教官，览其书而悲之，与颜复长道作《芳仪曲》云……江州庐山真风观，李主有国日施财修之，刊姓氏于石，有太宁公主、永禧公主，皆李璟女，不知芳仪者孰是也。《避暑漫抄》（陶本《说郛》三九）。《南唐拾遗记》。《十国春秋》一九。</li>
</ol>
</div>
</div>
  <div class="chapter-nav">
<div class="prev"><a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html"><span class="header-section-number">84</span> 唐人轶事汇编卷三十三</a></div>
<div class="next"><a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html"><span class="header-section-number">86</span> 唐人轶事汇编卷三十五</a></div>
</div></main><div class="col-md-3 col-lg-2 d-none d-md-block sidebar sidebar-chapter">
    <nav id="toc" data-toggle="toc" aria-label="On this page"><h2>On this page</h2>
      <ul class="nav navbar-nav">
<li><a class="nav-link" href="#%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B"><span class="header-section-number">85</span> 唐人轶事汇编卷三十四</a></li>
<li><a class="nav-link" href="#%E6%9D%A8%E8%A1%8C%E5%AF%86"><span class="header-section-number">85.1</span> 杨行密</a></li>
<li><a class="nav-link" href="#%E6%9D%A8-%E6%B8%A5"><span class="header-section-number">85.2</span> 杨　渥</a></li>
<li><a class="nav-link" href="#%E6%9D%A8%E9%9A%86%E6%BC%94"><span class="header-section-number">85.3</span> 杨隆演</a></li>
<li><a class="nav-link" href="#%E6%9D%A8-%E6%BA%A5"><span class="header-section-number">85.4</span> 杨　溥</a></li>
<li><a class="nav-link" href="#%E6%9D%A8-%E8%92%99"><span class="header-section-number">85.5</span> 杨　蒙</a></li>
<li><a class="nav-link" href="#%E6%9D%A8-%E7%90%8F"><span class="header-section-number">85.6</span> 杨　琏</a></li>
<li><a class="nav-link" href="#%E5%BE%90-%E6%B8%A9"><span class="header-section-number">85.7</span> 徐　温</a></li>
<li><a class="nav-link" href="#%E5%BE%90%E7%9F%A5%E8%AE%AD"><span class="header-section-number">85.8</span> 徐知训</a></li>
<li><a class="nav-link" href="#%E5%BE%90%E7%9F%A5%E8%AF%A2"><span class="header-section-number">85.9</span> 徐知询</a></li>
<li><a class="nav-link" href="#%E6%9D%8E%E7%A5%9E%E7%A6%8F"><span class="header-section-number">85.10</span> 李神福</a></li>
<li><a class="nav-link" href="#%E5%BC%A0-%E8%AE%AD"><span class="header-section-number">85.11</span> 张　训</a></li>
<li><a class="nav-link" href="#%E6%9F%B4%E5%86%8D%E7%94%A8"><span class="header-section-number">85.12</span> 柴再用</a></li>
<li><a class="nav-link" href="#%E5%88%98-%E5%AD%98"><span class="header-section-number">85.13</span> 刘　存</a></li>
<li><a class="nav-link" href="#%E5%88%98-%E4%BF%A1"><span class="header-section-number">85.14</span> 刘　信</a></li>
<li><a class="nav-link" href="#%E6%9C%B1%E5%BB%B6%E5%AF%BF"><span class="header-section-number">85.15</span> 朱延寿</a></li>
<li><a class="nav-link" href="#%E6%9C%B1-%E7%91%BE"><span class="header-section-number">85.16</span> 朱　瑾</a></li>
<li><a class="nav-link" href="#%E4%B8%A5%E5%8F%AF%E6%B1%82"><span class="header-section-number">85.17</span> 严可求</a></li>
<li><a class="nav-link" href="#%E5%91%A8-%E6%9C%AC"><span class="header-section-number">85.18</span> 周　本</a></li>
<li><a class="nav-link" href="#%E7%8E%8B-%E5%AE%89"><span class="header-section-number">85.19</span> 王　安</a></li>
<li><a class="nav-link" href="#%E7%8E%8B-%E8%88%86-1"><span class="header-section-number">85.20</span> 王　舆</a></li>
<li><a class="nav-link" href="#%E5%BC%A0-%E5%B4%87"><span class="header-section-number">85.21</span> 张　崇</a></li>
<li><a class="nav-link" href="#%E5%B4%94%E5%A4%AA%E5%88%9D"><span class="header-section-number">85.22</span> 崔太初</a></li>
<li><a class="nav-link" href="#%E7%8E%8B-%E6%BD%9C-1"><span class="header-section-number">85.23</span> 王　潜</a></li>
<li><a class="nav-link" href="#%E6%B2%88-%E9%A2%9C"><span class="header-section-number">85.24</span> 沈　颜</a></li>
<li><a class="nav-link" href="#%E5%BE%90-%E8%9E%8D"><span class="header-section-number">85.25</span> 徐　融</a></li>
<li><a class="nav-link" href="#%E7%8E%8B%E6%85%8E%E8%BE%9E"><span class="header-section-number">85.26</span> 王慎辞</a></li>
<li><a class="nav-link" href="#%E5%BE%90%E5%BB%B6%E4%BC%91"><span class="header-section-number">85.27</span> 徐延休</a></li>
<li><a class="nav-link" href="#%E8%81%82%E5%B8%88%E9%81%93"><span class="header-section-number">85.28</span> 聂师道</a></li>
<li><a class="nav-link" href="#%E5%BE%90%E6%9C%88%E8%8B%B1"><span class="header-section-number">85.29</span> 徐月英</a></li>
<li><a class="nav-link" href="#%E6%9D%8E-%E6%98%AA"><span class="header-section-number">85.30</span> 李　昪</a></li>
<li><a class="nav-link" href="#%E7%A7%8D%E5%A4%AB%E4%BA%BA"><span class="header-section-number">85.31</span> 种夫人</a></li>
<li><a class="nav-link" href="#%E6%9D%8E-%E7%92%9F"><span class="header-section-number">85.32</span> 李　璟</a></li>
<li><a class="nav-link" href="#%E6%9D%8E-%E7%85%9C"><span class="header-section-number">85.33</span> 李　煜</a></li>
<li><a class="nav-link" href="#%E5%91%A8-%E5%90%8E"><span class="header-section-number">85.34</span> 周　后</a></li>
<li><a class="nav-link" href="#%E5%B0%8F%E5%91%A8%E5%90%8E"><span class="header-section-number">85.35</span> 小周后</a></li>
<li><a class="nav-link" href="#%E6%9D%8E%E6%99%AF%E9%81%82"><span class="header-section-number">85.36</span> 李景遂</a></li>
<li><a class="nav-link" href="#%E6%9D%8E%E6%99%AF%E8%BE%BE"><span class="header-section-number">85.37</span> 李景达</a></li>
<li><a class="nav-link" href="#%E6%9D%8E%E5%BC%98%E5%86%80"><span class="header-section-number">85.38</span> 李弘冀</a></li>
<li><a class="nav-link" href="#%E6%9D%8E%E4%BB%8E%E5%96%84"><span class="header-section-number">85.39</span> 李从善</a></li>
<li><a class="nav-link" href="#%E6%9D%8E%E4%BB%8E%E8%B0%A6"><span class="header-section-number">85.40</span> 李从谦</a></li>
<li><a class="nav-link" href="#%E6%9D%8E%E8%8A%B3%E4%BB%AA"><span class="header-section-number">85.41</span> 李芳仪</a></li>
</ul>

      <div class="book-extra">
        <ul class="list-unstyled">
          
        </ul>
</div>
    </nav>
</div>

</div>
</div> <!-- .container -->

<footer class="bg-primary text-light mt-5"><div class="container"><div class="row">

  <div class="col-12 col-md-6 mt-3">
    <p>"<strong>历史上的一些人</strong>" was written by 林峰. It was last built on 2022-06-05.</p>
  </div>

  <div class="col-12 col-md-6 mt-3">
    <p>This book was built by the <a class="text-light" href="https://bookdown.org">bookdown</a> R package.</p>
  </div>

</div></div>
</footer>
</body>
</html>
