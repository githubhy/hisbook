<!DOCTYPE html>
<html lang="en">
<head>
<meta http-equiv="Content-Type" content="text/html; charset=UTF-8">
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>42 宋人轶事汇编卷三十二 | 历史上的一些人</title>
<meta name="author" content="林峰">
<meta name="description" content="42.1 胡安国  〔胡〕文定少时性最急，尝怒一兵士，至亲殴之，兵辄抗拒。无可如何，遂回入书室，作小册，尽写经传中文有宽字者于册上以观玩。从此遂不性急矣。《朱子语类》卷一百一。《宋稗类钞》卷八。 〔胡安国〕家世至贫，转徙流寓，遂至空乏，然「贫」之一字，于亲故间非惟口所不道，故亦手所不书。尝戒子弟曰：「对人言贫者，其意将何求？汝曹志之。」《宋名臣言行录》外集卷十。《昨非庵日纂》一集卷十二。...">
<meta name="generator" content="bookdown 0.26 with bs4_book()">
<meta property="og:title" content="42 宋人轶事汇编卷三十二 | 历史上的一些人">
<meta property="og:type" content="book">
<meta property="og:image" content="/images/cover_sheep_thinker.jpeg">
<meta property="og:description" content="42.1 胡安国  〔胡〕文定少时性最急，尝怒一兵士，至亲殴之，兵辄抗拒。无可如何，遂回入书室，作小册，尽写经传中文有宽字者于册上以观玩。从此遂不性急矣。《朱子语类》卷一百一。《宋稗类钞》卷八。 〔胡安国〕家世至贫，转徙流寓，遂至空乏，然「贫」之一字，于亲故间非惟口所不道，故亦手所不书。尝戒子弟曰：「对人言贫者，其意将何求？汝曹志之。」《宋名臣言行录》外集卷十。《昨非庵日纂》一集卷十二。...">
<meta name="twitter:card" content="summary">
<meta name="twitter:title" content="42 宋人轶事汇编卷三十二 | 历史上的一些人">
<meta name="twitter:description" content="42.1 胡安国  〔胡〕文定少时性最急，尝怒一兵士，至亲殴之，兵辄抗拒。无可如何，遂回入书室，作小册，尽写经传中文有宽字者于册上以观玩。从此遂不性急矣。《朱子语类》卷一百一。《宋稗类钞》卷八。 〔胡安国〕家世至贫，转徙流寓，遂至空乏，然「贫」之一字，于亲故间非惟口所不道，故亦手所不书。尝戒子弟曰：「对人言贫者，其意将何求？汝曹志之。」《宋名臣言行录》外集卷十。《昨非庵日纂》一集卷十二。...">
<meta name="twitter:image" content="/images/cover_sheep_thinker.jpeg">
<!-- JS --><script src="https://cdnjs.cloudflare.com/ajax/libs/clipboard.js/2.0.6/clipboard.min.js" integrity="sha256-inc5kl9MA1hkeYUt+EC3BhlIgyp/2jDIyBLS6k3UxPI=" crossorigin="anonymous"></script><script src="https://cdnjs.cloudflare.com/ajax/libs/fuse.js/6.4.6/fuse.js" integrity="sha512-zv6Ywkjyktsohkbp9bb45V6tEMoWhzFzXis+LrMehmJZZSys19Yxf1dopHx7WzIKxr5tK2dVcYmaCk2uqdjF4A==" crossorigin="anonymous"></script><script src="https://kit.fontawesome.com/6ecbd6c532.js" crossorigin="anonymous"></script><script src="libs/jquery-3.6.0/jquery-3.6.0.min.js"></script><meta name="viewport" content="width=device-width, initial-scale=1, shrink-to-fit=no">
<link href="libs/bootstrap-4.6.0/bootstrap.min.css" rel="stylesheet">
<script src="libs/bootstrap-4.6.0/bootstrap.bundle.min.js"></script><script src="libs/bs3compat-0.3.1/transition.js"></script><script src="libs/bs3compat-0.3.1/tabs.js"></script><script src="libs/bs3compat-0.3.1/bs3compat.js"></script><link href="libs/bs4_book-1.0.0/bs4_book.css" rel="stylesheet">
<script src="libs/bs4_book-1.0.0/bs4_book.js"></script><script src="libs/accessible-code-block-0.0.1/empty-anchor.js"></script><script src="https://cdnjs.cloudflare.com/ajax/libs/autocomplete.js/0.38.0/autocomplete.jquery.min.js" integrity="sha512-GU9ayf+66Xx2TmpxqJpliWbT5PiGYxpaG8rfnBEk1LL8l1KGkRShhngwdXK1UgqhAzWpZHSiYPc09/NwDQIGyg==" crossorigin="anonymous"></script><script src="https://cdnjs.cloudflare.com/ajax/libs/mark.js/8.11.1/mark.min.js" integrity="sha512-5CYOlHXGh6QpOFA/TeTylKLWfB3ftPsde7AnmhuitiTX4K5SqCLBeKro6sPS8ilsz1Q4NRx3v8Ko2IBiszzdww==" crossorigin="anonymous"></script><!-- CSS --><style type="text/css">
    
    div.hanging-indent{margin-left: 1.5em; text-indent: -1.5em;}
  </style>
</head>
<body data-spy="scroll" data-target="#toc">

<div class="container-fluid">
<div class="row">
  <header class="col-sm-12 col-lg-3 sidebar sidebar-book"><a class="sr-only sr-only-focusable" href="#content">Skip to main content</a>

    <div class="d-flex align-items-start justify-content-between">
      <h1>
        <a href="index.html" title="">历史上的一些人</a>
      </h1>
      <button class="btn btn-outline-primary d-lg-none ml-2 mt-1" type="button" data-toggle="collapse" data-target="#main-nav" aria-expanded="true" aria-controls="main-nav"><i class="fas fa-bars"></i><span class="sr-only">Show table of contents</span></button>
    </div>

    <div id="main-nav" class="collapse-lg">
      <form role="search">
        <input id="search" class="form-control" type="search" placeholder="Search" aria-label="Search">
</form>

      <nav aria-label="Table of contents"><h2>Table of contents</h2>
        <ul class="book-toc list-unstyled">
<li><a class="" href="index.html"></a></li>
<li><a class="" href="%E6%9E%97%E5%B3%B0%E8%AF%84.html"><span class="header-section-number">1</span> 林峰评</a></li>
<li><a class="" href="%E4%B8%89%E5%9B%BD%E9%AD%8F%E5%B8%9D.html"><span class="header-section-number">2</span> 三国魏帝</a></li>
<li><a class="" href="%E4%B8%89%E5%9B%BD%E9%AD%8F%E5%AE%98%E5%91%98.html"><span class="header-section-number">3</span> 三国魏官员</a></li>
<li><a class="" href="%E4%B8%9C%E6%99%8B%E5%B8%9D.html"><span class="header-section-number">4</span> 东晋帝</a></li>
<li><a class="" href="%E5%94%90%E5%AE%98%E5%91%98.html"><span class="header-section-number">5</span> 唐官员</a></li>
<li><a class="" href="%E5%AE%8B%E5%B9%B4%E5%8F%B7.html"><span class="header-section-number">6</span> 宋年号</a></li>
<li><a class="" href="%E5%AE%8B%E7%9A%87%E5%B8%9D.html"><span class="header-section-number">7</span> 宋皇帝</a></li>
<li><a class="" href="%E5%AE%8B%E5%AE%98%E5%91%98.html"><span class="header-section-number">8</span> 宋官员</a></li>
<li><a class="" href="%E5%AE%8B%E5%A5%B3%E6%80%A7.html"><span class="header-section-number">9</span> 宋女性</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E9%9B%B6.html"><span class="header-section-number">10</span> 宋人轶事汇编卷零</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80-3.html"><span class="header-section-number">11</span> 宋人轶事汇编卷一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C-4.html"><span class="header-section-number">12</span> 宋人轶事汇编卷二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html"><span class="header-section-number">13</span> 宋人轶事汇编卷三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html"><span class="header-section-number">14</span> 宋人轶事汇编卷四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html"><span class="header-section-number">15</span> 宋人轶事汇编卷五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html"><span class="header-section-number">16</span> 宋人轶事汇编卷六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html"><span class="header-section-number">17</span> 宋人轶事汇编卷七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB.html"><span class="header-section-number">18</span> 宋人轶事汇编卷八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D-1.html"><span class="header-section-number">19</span> 宋人轶事汇编卷九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81-1.html"><span class="header-section-number">20</span> 宋人轶事汇编卷十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html"><span class="header-section-number">21</span> 宋人轶事汇编卷十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html"><span class="header-section-number">22</span> 宋人轶事汇编卷十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html"><span class="header-section-number">23</span> 宋人轶事汇编卷十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html"><span class="header-section-number">24</span> 宋人轶事汇编卷十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html"><span class="header-section-number">25</span> 宋人轶事汇编卷十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html"><span class="header-section-number">26</span> 宋人轶事汇编卷十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html"><span class="header-section-number">27</span> 宋人轶事汇编卷十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html"><span class="header-section-number">28</span> 宋人轶事汇编卷十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html"><span class="header-section-number">29</span> 宋人轶事汇编卷十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html"><span class="header-section-number">30</span> 宋人轶事汇编卷二十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html"><span class="header-section-number">31</span> 宋人轶事汇编卷二十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html"><span class="header-section-number">32</span> 宋人轶事汇编卷二十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html"><span class="header-section-number">33</span> 宋人轶事汇编卷二十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html"><span class="header-section-number">34</span> 宋人轶事汇编卷二十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html"><span class="header-section-number">35</span> 宋人轶事汇编卷二十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html"><span class="header-section-number">36</span> 宋人轶事汇编卷二十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html"><span class="header-section-number">37</span> 宋人轶事汇编卷二十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html"><span class="header-section-number">38</span> 宋人轶事汇编卷二十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html"><span class="header-section-number">39</span> 宋人轶事汇编卷二十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html"><span class="header-section-number">40</span> 宋人轶事汇编卷三十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html"><span class="header-section-number">41</span> 宋人轶事汇编卷三十一</a></li>
<li><a class="active" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html"><span class="header-section-number">42</span> 宋人轶事汇编卷三十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html"><span class="header-section-number">43</span> 宋人轶事汇编卷三十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html"><span class="header-section-number">44</span> 宋人轶事汇编卷三十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html"><span class="header-section-number">45</span> 宋人轶事汇编卷三十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html"><span class="header-section-number">46</span> 宋人轶事汇编卷三十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html"><span class="header-section-number">47</span> 宋人轶事汇编卷三十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html"><span class="header-section-number">48</span> 宋人轶事汇编卷三十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html"><span class="header-section-number">49</span> 宋人轶事汇编卷三十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B%E5%8D%81.html"><span class="header-section-number">50</span> 宋人轶事汇编卷四十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E9%9B%B6.html"><span class="header-section-number">51</span> 唐人轶事汇编卷零</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html"><span class="header-section-number">52</span> 唐人轶事汇编卷一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html"><span class="header-section-number">53</span> 唐人轶事汇编卷二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html"><span class="header-section-number">54</span> 唐人轶事汇编卷三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html"><span class="header-section-number">55</span> 唐人轶事汇编卷四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html"><span class="header-section-number">56</span> 唐人轶事汇编卷五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html"><span class="header-section-number">57</span> 唐人轶事汇编卷六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html"><span class="header-section-number">58</span> 唐人轶事汇编卷七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB-1.html"><span class="header-section-number">59</span> 唐人轶事汇编卷八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D.html"><span class="header-section-number">60</span> 唐人轶事汇编卷九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81.html"><span class="header-section-number">61</span> 唐人轶事汇编卷十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html"><span class="header-section-number">62</span> 唐人轶事汇编卷十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html"><span class="header-section-number">63</span> 唐人轶事汇编卷十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html"><span class="header-section-number">64</span> 唐人轶事汇编卷十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html"><span class="header-section-number">65</span> 唐人轶事汇编卷十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html"><span class="header-section-number">66</span> 唐人轶事汇编卷十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html"><span class="header-section-number">67</span> 唐人轶事汇编卷十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html"><span class="header-section-number">68</span> 唐人轶事汇编卷十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html"><span class="header-section-number">69</span> 唐人轶事汇编卷十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html"><span class="header-section-number">70</span> 唐人轶事汇编卷十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html"><span class="header-section-number">71</span> 唐人轶事汇编卷二十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html"><span class="header-section-number">72</span> 唐人轶事汇编卷二十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html"><span class="header-section-number">73</span> 唐人轶事汇编卷二十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html"><span class="header-section-number">74</span> 唐人轶事汇编卷二十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html"><span class="header-section-number">75</span> 唐人轶事汇编卷二十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html"><span class="header-section-number">76</span> 唐人轶事汇编卷二十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html"><span class="header-section-number">77</span> 唐人轶事汇编卷二十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html"><span class="header-section-number">78</span> 唐人轶事汇编卷二十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html"><span class="header-section-number">79</span> 唐人轶事汇编卷二十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html"><span class="header-section-number">80</span> 唐人轶事汇编卷二十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html"><span class="header-section-number">81</span> 唐人轶事汇编卷三十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html"><span class="header-section-number">82</span> 唐人轶事汇编卷三十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html"><span class="header-section-number">83</span> 唐人轶事汇编卷三十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html"><span class="header-section-number">84</span> 唐人轶事汇编卷三十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html"><span class="header-section-number">85</span> 唐人轶事汇编卷三十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html"><span class="header-section-number">86</span> 唐人轶事汇编卷三十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html"><span class="header-section-number">87</span> 唐人轶事汇编卷三十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html"><span class="header-section-number">88</span> 唐人轶事汇编卷三十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html"><span class="header-section-number">89</span> 唐人轶事汇编卷三十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html"><span class="header-section-number">90</span> 唐人轶事汇编卷三十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B%E5%8D%81.html"><span class="header-section-number">91</span> 唐人轶事汇编卷四十</a></li>
<li class="book-part">附录</li>
<li><a class="" href="references.html">参考文献</a></li>
</ul>

        <div class="book-extra">
          
        </div>
      </nav>
</div>
  </header><main class="col-sm-12 col-md-9 col-lg-7" id="content"><div id="宋人轶事汇编卷三十二" class="section level1">
<h1>
<span class="header-section-number">42</span> 宋人轶事汇编卷三十二<a class="anchor" aria-label="anchor" href="#%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C"><i class="fas fa-link"></i></a>
</h1>
<div id="胡安国" class="section level2">
<h2>
<span class="header-section-number">42.1</span> 胡安国<a class="anchor" aria-label="anchor" href="#%E8%83%A1%E5%AE%89%E5%9B%BD"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十二-胡安国-1"></span>
〔胡〕文定少时性最急，尝怒一兵士，至亲殴之，兵辄抗拒。无可如何，遂回入书室，作小册，尽写经传中文有宽字者于册上以观玩。从此遂不性急矣。《朱子语类》卷一百一。《宋稗类钞》卷八。</p></li>
<li><p><span id="宋轶三十二-胡安国-2"></span>
〔胡安国〕家世至贫，转徙流寓，遂至空乏，然「贫」之一字，于亲故间非惟口所不道，故亦手所不书。尝戒子弟曰：「对人言贫者，其意将何求？汝曹志之。」《宋名臣言行录》外集卷十。《昨非庵日纂》一集卷十二。</p></li>
<li><p><span id="宋轶三十二-胡安国-3"></span>
文定作〔杨时〕先生墓志，载先生奏安石为邪说之事。五峰问文定：「此章直似迂阔，何以载之？」文定曰：「此是取王氏心肝底刽子手段，何可不书？书之则王氏心肝悬在肉案上，人人见得，而诐淫邪遁之辞皆破矣。」《宋元学案》卷二十五。</p></li>
<li><p><span id="宋轶三十二-胡安国-4"></span>
〔胡安国〕子弟或近出宴集，虽夜已深犹不寝，必俟其归，验其醉否，且问所集何客，所论何事，有益无益。以是为常。《宋名臣言行录》外集卷十。《贤弈编》卷二。</p></li>
</ol>
</div>
<div id="胡-寅" class="section level2">
<h2>
<span class="header-section-number">42.2</span> 胡　寅<a class="anchor" aria-label="anchor" href="#%E8%83%A1-%E5%AF%85"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十二-胡寅-1"></span>
胡致堂寅，字明仲，文定公安国之庶子也。将生，欲不举。文定夫人梦大鱼跃盆水中，急往救之，则已溺将死矣，遂抱以为己子。少桀黠难制，父闭之空阁中，其上有杂木，过数旬，寅尽刻为人形。安国曰：「当思所以移其心。」遂引置书数千卷于其上，年余，悉能成诵，不遗一卷，遂为名儒。及贵显，不复为本生母持服，为右正言章夏所劾，会秦丞相亦恶之，遂谪新州安置。尝于谪所著《读史管见》数千万言，极意讥贬秦氏。《齐东野语》卷六。《尧山堂外纪》卷五十七。案：数千万言，「千」《宋史·胡寅传》作「十」。</p></li>
<li><p><span id="宋轶三十二-胡寅-2"></span>
绍兴乙卯夏大旱，车驾在临安府，诏禁屠宰以祷雨。谏议大夫赵霈上言：「自来断屠，止禁猪羊而不及鹅鸭，请并禁止。」中书舍人胡寅曰：「一疏无二百言，而用字以十数，况谏议乃及此乎？闻虏中统兵者号龙虎大王，脱或入寇，宜以鹅鸭谏议拒之。」时人以为名对。《闲燕常谈》。《鹤林玉露》乙编卷六。《西湖游览志余》卷二十一。</p></li>
<li><p><span id="宋轶三十二-胡寅-3"></span>
秦桧知公致仕之贫，因其往建州省觐世母，遗以白金。公报书曰：「愿公修政任贤，勿替初志尊王，攘狄以开后功。」桧以为讥己，始怒之。公尝游岳麓寺，大书壁间云：「是何南海之鳄鱼，来作长沙之鹏鸟。」于是，帅臣刘正方欲捃抚张浚诸人之罪。刘旦知潭州，潮阳人也，亦大怒，复讼公于桧。侍御史曹筠即奏公兄弟阿附赵鼎，私相朋比。公寻以李光通书，特落职名。《宋名臣言行录》别集上卷八。</p></li>
<li><p><span id="宋轶三十二-胡寅-4"></span>
《读史管见》乃岭表所作，当时并无一册文字随行，只是记忆，所以其间有抵牾处。有好诵佛书者，致堂因集史传中虏人姓名揭之一处，其人果收去念诵。此真戏也。《宋名臣言行录》别集上卷八。</p></li>
<li><p><span id="宋轶三十二-胡寅-5"></span>
朱文公云：顷年过七里滩，见壁间有胡明仲题词刻石，拈出严公怀仁辅义之语，以励往来士大夫，未尝不为之摩挲太息。然已不能尽记其语。后数十年，再过，因觅其石，则已不复存，意或者恶闻而毁之也。独一老僧年八十余，能诵其词甚习，为予道之，俾书之册。比予未久而还，则亦为好事者裂去矣。因览两峰赵傁《醉笔钓台乐府》偶记向所尝见一词，正与同调，并感胡公旧语，聊为书此。〔词曰〕「不见严夫子，寂寞富春山。空留千丈危石，高出暮云端。想像羊裘披了，一笑两忘身世，来插钓鱼竿。肯似林间翩，飞倦始知还。　中兴主，功业就，鬓毛斑。驰驱一世人物，相与济世艰。独委狂奴心事　，未羡痴儿鼎足，放去任疎顽。爽气动星斗，终古照林峦。」《晦庵集》卷八十四。《坚瓠六集》卷三。</p></li>
</ol>
</div>
<div id="胡-宏" class="section level2">
<h2>
<span class="header-section-number">42.3</span> 胡　宏<a class="anchor" aria-label="anchor" href="#%E8%83%A1-%E5%AE%8F"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-胡宏-1"></span>
见朱熹<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%AE%8B%E8%BD%B6%E4%B8%89%E5%8D%81%E5%9B%9B-%E6%9C%B1%E7%86%B9-5">5</a>。</li>
</ol>
</div>
<div id="高-闶" class="section level2">
<h2>
<span class="header-section-number">42.4</span> 高　闶<a class="anchor" aria-label="anchor" href="#%E9%AB%98-%E9%97%B6"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十二-高闶-1"></span>
见蒋㻅1。</p></li>
<li><p><span id="宋轶三十二-高闶-2"></span>
高抑崇阅，绍兴中为礼部侍郎，忤秦桧，以本官奉祠四明里中。疾笃丐休致，且以书愬于秦，𫖮复职名，庶几禄及后人。盖是时有制，虽侍从未复元职，格其赏延故也。述其穷困之状，言极激切。秦览书，初亦怜之，呼持书之仆来，询其生计如何。而仆者强解事，迺为夸大之语，妄增其产业以白于秦。秦怒云：「高抑崇死犹诳人如此。」竟寝其请。至秦亡，始追贲次对而获恤典。《玉照新志》卷四。</p></li>
</ol>
</div>
<div id="刘子羽" class="section level2">
<h2>
<span class="header-section-number">42.5</span> 刘子羽<a class="anchor" aria-label="anchor" href="#%E5%88%98%E5%AD%90%E7%BE%BD"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十二-刘子羽-1"></span>
萨里干入兴元府，经略司刘子羽焚其城而遁。初，饶风关陷，子羽与吴玠谋守定军山，玠惮之，遂西。子羽亦退屯三泉县，从兵不及三百，与士卒同粗粝，至取草牙蘖食之，遗介书曰：「子羽誓死于此，与公诀矣！」时玠在兴州之僊人关为守备，得书而泣，其爱将杨政大呼军门曰：「节使不可负刘待制，不然，政辈亦舍节使去。」玠乃从麾下，由间道与刘子羽会于三泉。《建炎以来系年要录》卷六十三。</p></li>
<li><p><span id="宋轶三十二-刘子羽-2"></span>
公在镇江，会金复渝盟。公建议清野，尽徙淮东之人，于京口抚以威信，兵民杂居，无敢相侵扰者。既而敌骑久不至，枢使张浚视师江上以问公，公曰：「金人异时入寇，飘忽如风雨，今更迟回，是必有他意。」居顷之，金果复以和为请，而使者乃植大旗舟，上书曰「江南抚谕」。公见之怒，夜以他旗易之。翌日，接伴使者见其有异，大惧，请之不得，至以语胁公。公曰：「吾为守臣，朝论无所与，然欲揭此于吾州之境，则吾有死而已。」请不已，竟出境，乃还之。《宋名臣言行录》别集下卷十二。</p></li>
<li><p><span id="宋轶三十二-刘子羽-3"></span>
见朱熹<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%AE%8B%E8%BD%B6%E4%B8%89%E5%8D%81%E5%9B%9B-%E6%9C%B1%E7%86%B9-2">2</a>。</p></li>
</ol>
</div>
<div id="刘子翚" class="section level2">
<h2>
<span class="header-section-number">42.6</span> 刘子翚<a class="anchor" aria-label="anchor" href="#%E5%88%98%E5%AD%90%E7%BF%9A"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十二-刘子翚-1"></span>
中书舍人吕公居仁知公之深，尝以小诗问讯，有「老大多材，十年坚坐」之句，世传以为实录。时国家南渡几十年，谋复中原以摅宿愤，而未有一定之计，方且寤寐俊杰，与图事功。吕公乃与同列曾公天游、李公似之、张公子猷三数人者，共列其行谊志业，以闻于朝，特诏诰阙。将行，屏山先生为作《招剑》之文以祝之，其卒之乱曰：「宝剑来，奉君王。抚四夷，定八荒。时乎时，毋深藏！」其所望于先生者如此。《宋名臣言行录》外集卷十一。</p></li>
<li><p><span id="宋轶三十二-刘子翚-2"></span>
〔刘〕子翚以荫入仕，年甫四十六而卒。朱文公，其门人也。尝谓朱曰：「吾少闻佛、老之说，归读吾书，然后知吾道之大，体用之全如此。于《易》得入德之门焉。作《复斋铭》、《圣传论》，可以见吾志矣。」《直斋书录解题》卷十八。</p></li>
<li><p><span id="宋轶三十二-刘子翚-3"></span>
〔先生〕学尤深于《易》。家有东西二斋，东以「复」名，西以「蒙」名。蒙斋之记有曰：「三代而下，《易》学废矣！六国之士为谈说所蒙，两汉之士为章句所蒙，晋魏之士为虚无所蒙，隋唐之士为辞藻所蒙，皆处偏滞而不反。如波滚沙，反以自浑；如谷腾雾，反以自暝，初不知其豁然者常存也。今吾与二三子既知之矣，可不兢兢肃肃，以养其圣邪！」《宋名臣言行录》外集卷十一。</p></li>
<li><p><span id="宋轶三十二-刘子翚-4"></span>
先生有复斋、蒙斋二琴，嗣子玶葆藏之。门人朱熹敬为作铭。《宋名臣言行录》外集卷十一。</p></li>
<li><p><span id="宋轶三十二-刘子翚-5"></span>
见朱熹<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%AE%8B%E8%BD%B6%E4%B8%89%E5%8D%81%E5%9B%9B-%E6%9C%B1%E7%86%B9-4">4</a>。</p></li>
<li><p><span id="宋轶三十二-刘子翚-6"></span>
武夷有一狂者，烂醉詈及屏山先生刘彦冲，次日修书谢罪。先生不责其过，但于纸尾复之云：「蛇本无影，弓误摇之。影既无之，公又何疑。」《萤雪丛说》卷上。</p></li>
<li><p><span id="宋轶三十二-刘子翚-7"></span>
刘屏山葬其嫂熊氏，与其妻陆氏共刻一石，表诸隧道。《无用闲谈》。</p></li>
</ol>
</div>
<div id="洪-皓" class="section level2">
<h2>
<span class="header-section-number">42.7</span> 洪　皓<a class="anchor" aria-label="anchor" href="#%E6%B4%AA-%E7%9A%93"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十二-洪皓-1"></span>
洪皓熙宁中游太学，十年不归，其父作诗寄皓，曰：「太学何蕃且一归，十年甘旨误庭闱。休辞客路三千远，须念人生七十稀。腰下虽无苏子印，箧中幸有老莱衣。归时定约春前后，免使高堂赋式微。」皓得诗即归养。《读书镜》卷四。《西湖游览志余》卷二十一。《坚瓠丙集》卷二。 《宋诗纪事》卷九十六引《蓉塘诗话》。</p></li>
<li><p><span id="宋轶三十二-洪皓-2"></span>
先君假礼部尚书为奉使大金军前……一日归别，先君持太硕人，拜且泣。时长子适甫十三岁，逖以下皆襁褓呱呱。省别，行路不能仰视，先君弗予也。《盘洲集》卷七十四。《三朝北盟会编》卷二百二十一。</p></li>
<li><p><span id="宋轶三十二-洪皓-3"></span>
云中至冷山行二日程，距虏都二百余里……皆陈王悟室聚落，悟室使诲其子。……悟室尝得献取蜀策，持以问先君，先君历陈古事梗之。悟室锐欲吞中国，曰：「孰谓海大，我力可干，但不能使天地相接尔。」先君曰：「兵犹火也，弗戢，将自焚。自古岂有四十年用兵不止者。」又数数为言……悟室或应或不应，既大怒曰：「汝作和事官，却口硬，谓我不能杀汝耶。」先君曰：「自分当死，愿大国无受杀行人之名，此去莲花泺三十里，使之乘舟，一人荡诸水，以坠渊为言可也。」悟室义而止。《盘洲集》卷七十四。《三朝北盟会编》卷二百二十一。</p></li>
<li><p><span id="宋轶三十二-洪皓-4"></span>
徽宗以绍兴乙卯岁升遐，时忠宣公奉使未反命，滞留冷山，遣使臣沈珍往燕山，建道场于开泰寺，作《功德疏》曰：「千岁厌世，莫遂乘云之僊；四海遏音，同深丧考之戚。况故宫为禾黍，改馆徒馈于秦牢；新庙游衣冠，招魂漫歌于楚些。虽置河东之赋，莫止江南之哀。遗民失望而痛心，孤臣久絷惟欧血。伏愿盛德之祀，传百世以弥昌；在天之灵，继三后而不朽。」北人读之亦堕泪，争相传诵。其后梓宫南还，公已徙燕，率故臣之不忘国恩者，出迎于城北，搏膺大恸。虏俗最重忠义，不以为罪也。《容斋三笔》卷八。</p></li>
<li><p><span id="宋轶三十二-洪皓-5"></span>
绍兴丁巳，所在始歌《江梅引》词，不知为谁人所作，己未、庚申年，北庭亦传之。至于壬戌，公在燕，赴张总侍御家宴，侍妾歌之，感其「念此情，家万里」之句，怆然曰：「此词殆为我作！」既归不寐，遂用韵赋四阕。时在囚拘中，无书可检，但有《初学记》、韩、杜、苏、白乐天集，所引用句语，一一有来处。北方不识梅花，士人罕有知梅事者，故皆注所出。……每首有一「笑」字，北人谓之「四笑《江梅引》」，争传写焉。《容斋五笔》卷三。《词林纪事》卷八。</p></li>
<li><p><span id="宋轶三十二-洪皓-6"></span>
〔洪〕皓留金时，以教授自给。因无纸，则取桦叶写《论语》、《大学》、《中庸》、《孟子》传之，时谓桦叶《四书》。《嘉庆一统志》卷六十九。</p></li>
<li><p><span id="宋轶三十二-洪皓-7"></span>
〔公〕在冷山，摘〔《春秋》〕褒贬微旨，作诗千篇。北人抄传诵习，欲刻板于燕，公弗许。《宋名臣言行录》续集卷五。</p></li>
<li><p><span id="宋轶三十二-洪皓-8"></span>
适、遵滥登博学鸿词科，宰臣以所试制词进读，上顾姓名，问曰：「是洪某子耶？父在远能自立，此忠义报也。可与升擢差遣。」故遵除秘书正字，适为删定𠡠令官。《盘洲集》卷七十四《先君述》。</p></li>
<li><p><span id="宋轶三十二-洪皓-9"></span>
皇太后之归也，过燕，先君冒禁朝焉。至陛对乞赐见，明日即诏入。慈宁殿已设帘，皇太后顾帟人曰：「我故识尚书矣。」命彻之。问劳优渥，语必称尚书，赉予系道。东朝对外庭臣，唯先君一人。《盘洲集》卷七十四。《三朝北盟会编》卷二百二十一。</p></li>
<li><p><span id="宋轶三十二-洪皓-10"></span>
时秦桧留粘罕所，虏使之草檄谕降，有室撚者在军知状。先君与秦语及虏事曰：「忆室撚否？别时托寄声。」秦色变。《盘洲集》卷七十四《先君述》。</p></li>
<li><p><span id="宋轶三十二-洪皓-11"></span>
洪忠宣自虏回，戏谓桧曰：「挞辣郎君致意。」桧大恨之。《鹤林玉露》甲编卷五。</p></li>
<li><p><span id="宋轶三十二-洪皓-12"></span>
秦〔桧〕谓适曰：「尊公信有忠节得上眷，但官职如读书，速则易终而无味，要当如黄钟大吕乃可。」《盘洲集》卷七十四。《三朝北盟会编》卷二百二十一。</p></li>
<li><p><span id="宋轶三十二-洪皓-13"></span>
高宗赐洪皓御铭盾制琴一，十三年十二月己巳上谓大臣曰：「古人琴制不同，名有所属朕近出意作盾样，以示不忘武备之意。」《玉海》卷一百十。《南宋杂事诗》卷一。</p></li>
<li><p><span id="宋轶三十二-洪皓-14"></span>
公责置英州。闽人倪詧为守，老矣，内无奥主。闻知新州张棣以巧中胡铨迁客取使节，欲效之。即使兵马都监俟其隙，捕公家奴置狱中，酿成其罪，未及发而詧死。事乃解。《宋名臣言行录》续集卷五。</p></li>
<li><p><span id="宋轶三十二-洪皓-15"></span>
西瓜本出塞外，自洪忠宣奉使归，得其种，莳之禁圃乡囿。《南宋杂事诗》卷一。</p></li>
<li><p><span id="宋轶三十二-洪皓-16"></span>
吾乡三洪，皆忠宣公皓之子也。兄弟连中词科。绍兴十三年，忠宣以徽猷学士直翰苑。绍兴二十九年，其仲子文安公遵，始入西省。隆兴二年，文惠公适继之。乾道二年，文敏公迈又继之。相距首尾二十二年。故景卢有谢表云：「父子相承，四上銮坡之直；弟兄在望，三陪凤阁之游。」二事实为本朝儒林荣观之盛。《游宦纪闻》卷二。《宋稗类钞》卷二。</p></li>
<li><p><span id="宋轶三十二-洪皓-17"></span>
见唐介<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html#%E5%AE%8B%E8%BD%B6%E5%8D%81%E4%B8%89-%E5%94%90%E4%BB%8B-18">18</a>。</p></li>
</ol>
</div>
<div id="洪-适" class="section level2">
<h2>
<span class="header-section-number">42.8</span> 洪　适<a class="anchor" aria-label="anchor" href="#%E6%B4%AA-%E9%80%82"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十二-洪适-1"></span>
三瑞堂，洪公弼为宁海主簿时建。适以荷花、桃实、竹干有连理之瑞，已而生适。故适以贰车行县，题诗云：「久矣驰魂梦，今登三瑞堂。故山有乔木，近事话甘棠。展骥惭充位，占熊忆问祥。白云留不住，极目是吾乡。」《方舆胜览》卷八。《宋诗纪事》卷四十五。</p></li>
<li><p><span id="宋轶三十二-洪适-2"></span>
洪景伯兄弟应博学宏词，以「克敌弓铭」为题，洪惘然不知所出。有巡铺老卒覩于案间，以问洪云：「官人欲知之否？」洪笑曰：「非而所知。」卒曰：「不然，我本韩世忠太尉之部曲，从军日，目见有人以神臂弓旧样，献于太尉，太尉令如其制度制以进御，赐名『克敌』。」并以岁月告之。洪尽用其语，首云「绍兴戊午五月大将」云云。主文大以惊喜，是岁遂中科目，若有神助焉。《挥麈三录》卷三。《群书类编故事》卷五。《南宋杂事诗》卷三。</p></li>
<li><p><span id="宋轶三十二-洪适-3"></span>
洪氏遵试《克敌弓铭》，未知所出。有老兵持砚水密谓洪曰：「即神臂弓也。」凡制度、轻重、长短，无不语洪。有司以为神。洪独不记太祖即位之三年作神臂弓以威天下，何耶？《四朝闻见录》甲集。</p></li>
<li><p><span id="宋轶三十二-洪适-4"></span>
文惠公顷游广府，府帅方务德滋，因留摄幕属，与其弟稚川同官。稚川名洪，胥吏倡优避其名，呼公为「共通判」。《夷坚支志》甲卷四。</p></li>
<li><p><span id="宋轶三十二-洪适-5"></span>
见汤思退<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html#%E5%AE%8B%E8%BD%B6%E4%BA%8C%E5%8D%81%E4%B9%9D-%E6%B1%A4%E6%80%9D%E9%80%80-6">6</a>。</p></li>
<li><p><span id="宋轶三十二-洪适-6"></span>
顷者先公太师以使事为北方所留。绍兴癸亥年，政地王次翁使至燕中，先公鬲垣墙与驿中人语，为觇者所得，赖副留守高吉祥之力，脱缧绁而归。予之出疆也，高之子嗣先相廷劳以先世之故，并辔殊从容，尝诿其访寻中原古刻。云：「北人所不好，市无粥碑者。」及道过真定，顾瞻名山，三叹而已。《隶释》卷三。</p></li>
<li><p><span id="宋轶三十二-洪适-7"></span>
乾道初年，张魏公以右相都督江淮，议者谓两淮保障不可恃，公亲往视之。会诏归朝，未至而免相，文惠公当制，其词曰：「棘门如儿戏耳，庸谨秋防；衮衣以公归兮，庶闻辰告。」所谓儿戏者，指边将也，而读者乃以为诋魏公。其尾句云：「春秋责备贤者，慨功业之惟艰；天子加礼大臣，固始终之不替。」所以怅惜之意至矣。《容斋三笔》卷八。</p></li>
<li><p><span id="宋轶三十二-洪适-8"></span>
淳熙四年七月廿四夜，文惠公在乡里，梦至一野寺，不见僧，而数羽人环坐。其一高吟曰：「六十方买妾，七十犹生儿。旁人掩口笑，老子知不知。」公生于丁酉，是岁本命年正六十有一矣，此客若有所讽也。而公清居累岁，未尝蓄姬妾，即应声答以五十六言云：「桑榆景迫髩毛苍，已过耆年去路忙。不把精神陪绮席，从他歌舞竞新粧。扫除万事身如梦，断送一生性弗狂。赖有清风与明月，肯来相伴一炉香。」众皆大笑，而高吟者有慙色。《夷坚支志》戊卷五。</p></li>
<li><p><span id="宋轶三十二-洪适-9"></span>
洪文惠、文敏兄弟皆畏内，虽少年贵达，家有声妓之奉，往往不能快意。王宣子知饶州，景伯家居丧偶，宣子吊焉。主人受吊已，延客至内斋，唤酒小酌。甫举杯，群妾坌出，素妆靓态，黛色粉光，不异平日。谑浪笑语，酒行至无算。景伯半酣，握王手曰：「不图今日有此乐。」宾主相顾一笑。后二十年，宣子谢事归越，景卢来为守，时已鳏居。暇日，宣子造郡斋，景卢留款，亦出家姬侑席，笑谓王曰：「家兄有言，不图今日有此乐。」王为绝倒。《谈薮》。《尧山堂外纪》卷五十九。</p></li>
</ol>
</div>
<div id="洪-遵" class="section level2">
<h2>
<span class="header-section-number">42.9</span> 洪　遵<a class="anchor" aria-label="anchor" href="#%E6%B4%AA-%E9%81%B5"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十二-洪遵-1"></span>
见洪适<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html#%E5%AE%8B%E8%BD%B6%E4%B8%89%E5%8D%81%E4%BA%8C-%E6%B4%AA%E9%80%82-2">2</a>、<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html#%E5%AE%8B%E8%BD%B6%E4%B8%89%E5%8D%81%E4%BA%8C-%E6%B4%AA%E9%80%82-3">3</a>。</p></li>
<li><p><span id="宋轶三十二-洪遵-2"></span>
〔朱倬〕视师回至平江，洪遵景严为守。时倬与〔陈〕康伯并相，遵以求入为祷，倬唯唯，康伯曰：「进退近臣，当由上意，非某所敢知也。」及将内禅，康伯奏：「书诏方冗，翰苑独员洪遵在近。」欲召之，倬恶其非出己，即曰：「不可。其弟迈新为右史，今复召遵，此苏轼与辙所以变乱元祐也。」上卒召遵副端。《齐东野语》卷十一。</p></li>
<li><p><span id="宋轶三十二-洪遵-3"></span>
见汤思退<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html#%E5%AE%8B%E8%BD%B6%E4%BA%8C%E5%8D%81%E4%B9%9D-%E6%B1%A4%E6%80%9D%E9%80%80-6">6</a>。</p></li>
</ol>
</div>
<div id="洪-迈" class="section level2">
<h2>
<span class="header-section-number">42.10</span> 洪　迈<a class="anchor" aria-label="anchor" href="#%E6%B4%AA-%E8%BF%88"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十二-洪迈-1"></span>
绍兴十五年三月十五日，予在临安试词科第三场毕出院，时尚早，同试者何作善伯明、徐搏升甫相率游市。时族叔邦直应贤、乡人许良佐舜举省试罢，相与同行。因至抱剑街，伯明素与名娼孙小九来往，遂拉访其家，置酒于小楼。夜月如昼，临栏凡焫两烛，结花灿然若连珠，孙娼固黠慧解事，乃白坐中曰：「今夕桂魄皎洁，烛花呈祥，五君皆较艺兰省，其为登名高第，可证不疑。愿各赋一词纪实，且为他日一段佳话。」遂取吴牋五幅置于桌上。升甫、应贤、舜举皆谢不能，伯明俊爽敏捷，即操笔作《浣溪沙》一阕曰：「草草杯盘访玉人，灯花呈喜坐添春，邀郎觅句要奇新。　黛浅波娇情脉脉，云轻柳弱意真真，从今风月属闲人。」众传观叹赏，独恨其末句失意。予续成《临江仙》曰：「绮席留欢欢正洽，高楼佳气重重。钗头小篆烛花红。直须将喜事，来报主人公。　桂月十分春正半，广寒宫殿葱葱。姮娥相对曲栏东。云梯知不远，平步揖东风。」孙满酌一觥相劝曰：「学士必高中，此瑞殆为君设也。」已而予果奏名赐第，余四人皆不偶。《夷坚支志》景卷八。《尧山堂外纪》卷五十九。《坚瓠庚集》卷三。《词苑丛谈》卷六。《南宋杂事诗》卷七。《词林纪事》卷九。</p></li>
<li><p><span id="宋轶三十二-洪迈-2"></span>
绍兴辛巳，〔完颜〕亮既授首，葛王篡位，使来修好，洪景卢往报之。入境，与其接伴约用敌国礼，伴许诺。故沿路表章，皆用在京旧式。未几，乃尽却回，使依近例易之。景卢不可。于是扃驿门，绝供馈，使人不得食者一日。又令馆伴者来言，顷尝从忠宣公学，阳吐情实，令勿固执，恐无好事，须通一线路乃佳。景卢等惧留，不得已，易表章授之，供馈乃如礼。景卢素有风疾，头常微掉，时人为之语曰：「一日之饥禁不得，苏武当时十九秋。传与天朝洪奉使，好掉头时不掉头。」《鹤林玉露》丙编卷三。《尧山堂外纪》卷五十九。《识小录》卷四。《坚瓠癸集》卷三。《古谣谚》卷四十八。</p></li>
<li><p><span id="宋轶三十二-洪迈-3"></span>
洪景卢奉使，其父忠宣尝荐之。景卢为金困辱而归，太学诸生作词云：「洪迈被拘留，垂哀告彼酋。七日忍讥犹不耐，堪羞。苏武曾禁十九秋。　厥父既无谋，厥子安能解国忧。万里归来夸舌辨，村牛。好摆头时不摆头。」盖洪好摇头也。商务印书馆本《说郛》卷三十一引《谈薮》。《坚瓠癸集》卷三。《宋稗类钞》卷六。</p></li>
<li><p><span id="宋轶三十二-洪迈-4"></span>
洪忠宣公以苏武节为秦桧所忌，孝宗怜之。其子迈以宏博中选，历官清显。孝宗有意大用，廉知其子弟不能遵父兄之教，恐居政府则非所以示天下，故特迟之。洪公每劝上早谕庄文，上为首肯。间因左右物色洪公子政饮娼楼，上亟命快行宣谕洪公云：「也请学士时洪为知制诰。教子。」快行言讫，无他诏。洪惊愕莫知其端，但对使唯唯奉诏，退而研其子所如往，方悟上旨，遂抗章谢罪求去。归番阳，与兄丞相适酬唱觞咏于林壑甚适。偶得史氏琼花，种之别墅，名曰「琼墅」，楼曰「琼楼」，圃曰「琼圃」。史氏欲祈公异姓恩泽，不从。史氏遂讦公以「琼瑶者，天子之所居，非臣子所宜称」。公不为动，则伏阙进词，诣台诉事，因为言者所列。《四朝闻见录》甲集。</p></li>
<li><p><span id="宋轶三十二-洪迈-5"></span>
中书舍人洪景卢知婺州，召至都下，而从臣未有虚位，孝宗除为在京宫观兼侍读太府少卿。张抑字子仪，以启贺之云：「珍台闲馆，冠皋伊之伦魁；广厦细旃，论唐虞之圣道。」前两句用扬雄赋全语，后两句用王吉疏全语，皆西汉文章也。子仪举示予，予惊叹击节，以为不减前辈。未几，景卢入翰林为学士，适梁叔子丞相以病辞位，孝宗爱重之，不欲听其去。累辞，不得已，拜大观文醴泉观使秉侍读，景卢当笔，麻制中全用此一联。是日，朝士听麻，皆称之，不知其为子仪语也。《诚斋诗话》。</p></li>
<li><p><span id="宋轶三十二-洪迈-6"></span>
洪景卢居翰苑日，尝入直，值制诏沓至，自早至晡，凡视二十余草。事竟，小步庭间，见老叟负暄花阴。谁何之，云：「京师人也，累世为院吏，今八十余，幼时及识元祐间诸学士，今予孙复为吏，故养老于此。」因言：「闻今日文书甚多，学士必大劳神也。」洪喜其言，曰：「今日草二十余制，皆已毕事矣。」老者复颂云：「学士才思敏捷，真不多见。」洪矜之云：「苏学士想亦不过如此速耳。」老者复首肯咨嗟曰：「苏学士敏捷亦不过如此，但不曾检阅书册耳。」洪为赧然，自知失言。尝对客自言如此，且云：「人不可自矜，是时使有地缝，亦当入矣。」《齐东野语》卷十。《何氏语林》卷三十。《尧山堂外纪》卷五十九。《宋稗类钞》卷六。</p></li>
<li><p><span id="宋轶三十二-洪迈-7"></span>
闻洪景卢学士尝赐对于翠寒堂，当三伏中，体粟战栗，不可久立。上问故，笑遣中贵人以北绫半臂赐之。《武林旧事》卷三。《西湖游览志余》卷三。《古事比》卷五十。</p></li>
<li><p><span id="宋轶三十二-洪迈-8"></span>
见周必大<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html#%E5%AE%8B%E8%BD%B6%E4%B8%89%E5%8D%81%E4%B8%89-%E5%91%A8%E5%BF%85%E5%A4%A7-13">13</a>。</p></li>
<li><p><span id="宋轶三十二-洪迈-9"></span>
淳熙十四年八月，在禁林日入侍至尊寿皇圣帝清间之燕，圣语忽云：「近见甚斋随笔？」迈竦而对曰：「是臣所著《容斋随笔》，无足采者。」上曰：「有好议论。」迈起谢。退而询之，乃婺女所刻，贾人贩鬻于书坊中，贵人买以入，遂尘乙览。《容斋续笔》自序。</p></li>
<li><p><span id="宋轶三十二-洪迈-10"></span>
孝宗从容清燕，洪公迈侍。上语以「宫中无事，则编唐人绝句以自娱，今已得六百余首」。公对曰：「以臣记忆，恐不止此。」上问以有几，公以五千首对。上大惊曰：「若是多耶？烦卿为朕编集。」洪归，搜阅凡逾年，仅得十之一二。至于稗官小说，神仙怪鬼，妇人女子之诗，皆括而凑之，迺以进御。上固知不迨所对数，然颇嘉其敏赡，亦转秩赐金帛。《四朝闻见录》乙集。《南宋杂事诗》卷四。</p></li>
<li><p><span id="宋轶三十二-洪迈-11"></span>
见杨万里<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%AE%8B%E8%BD%B6%E4%B8%89%E5%8D%81%E5%9B%9B-%E6%9D%A8%E4%B8%87%E9%87%8C-6">6</a>。</p></li>
<li><p><span id="宋轶三十二-洪迈-12"></span>
见曲端<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html#%E5%AE%8B%E8%BD%B6%E4%B8%89%E5%8D%81-%E6%9B%B2%E7%AB%AF-2">2</a>。</p></li>
<li><p><span id="宋轶三十二-洪迈-13"></span>
见洪适<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html#%E5%AE%8B%E8%BD%B6%E4%B8%89%E5%8D%81%E4%BA%8C-%E6%B4%AA%E9%80%82-9">9</a>。</p></li>
</ol>
</div>
<div id="洪-楀" class="section level2">
<h2>
<span class="header-section-number">42.11</span> 洪　楀<a class="anchor" aria-label="anchor" href="#%E6%B4%AA-%E6%A5%80"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-洪楀-1"></span>
夏巨源者，亦精于卜筮，居临安中瓦。每来卜者，一卦率五百钱。绍熙三年冬，禹之自赣倅受代造朝，其子价侍行。既至，点检勅诰文书，遗其一。虽遣仆还家访寻，终不能自释。乃同诣夏肆。夏书纸上曰：「事在千里外。」继书一「食」字，一「尧」字，合而读之，则「饶」字也。问曰：「是乎？」答之曰：「然。」曰：「文书见在，系一多口人收得，而鸳鸯为看守。无足忧也。」其说茫洋无准的，固以为妄。既而仆从饶州来，持所遗至。盖向者打并行李时忘在外，小妾福安见之，价房中十箧，用「泥融飞燕子，沙暖睡鸳鸯」为标贴，遂以置鸯箧内。既悟鸳鸯看守之语，而福字有口，田字又四口，所谓多口人者如是，亦神矣哉。《夷坚支志》丁卷五。</li>
</ol>
</div>
<div id="姚-宽" class="section level2">
<h2>
<span class="header-section-number">42.12</span> 姚　宽<a class="anchor" aria-label="anchor" href="#%E5%A7%9A-%E5%AE%BD"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-姚宽-1"></span>
予监台州杜渎盐场日，以莲子试卤。择莲子重者用之，卤浮三莲、四莲，味重；五莲，尤重。莲子取其浮而直，若二莲直，或一直一横，即味差薄。若卤更薄，即莲沉于底，而煎盐不成。《西溪丛语》卷上。《能改斋漫录》卷十五。《涌幢小品》卷二。</li>
</ol>
</div>
<div id="吴-曾" class="section level2">
<h2>
<span class="header-section-number">42.13</span> 吴　曾<a class="anchor" aria-label="anchor" href="#%E5%90%B4-%E6%9B%BE"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-吴曾-1"></span>
吴虎臣曾博闻强识，知名江西。为举子日，谒梦于仰山，欲知科第迟速。其夜，梦红袖女子执板而歌，觉而不能省忆，但记一句曰：「寻春不是探花郎。」是后竟不第，而以献书得官。《夷坚支志》乙卷二。</li>
</ol>
</div>
<div id="郑-樵" class="section level2">
<h2>
<span class="header-section-number">42.14</span> 郑　樵<a class="anchor" aria-label="anchor" href="#%E9%83%91-%E6%A8%B5"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十二-郑樵-1"></span>
郑樵，字渔仲，与族兄厚齐名，号「二郑」。《莆阳比事》卷三。</p></li>
<li><p><span id="宋轶三十二-郑樵-2"></span>
兴化夹漈溪，一夕白气属天，久而不灭，未浃旬，夹漈郑樵以遗逸召。《莆阳比事》卷二。</p></li>
</ol>
</div>
<div id="王-铚" class="section level2">
<h2>
<span class="header-section-number">42.15</span> 王　铚<a class="anchor" aria-label="anchor" href="#%E7%8E%8B-%E9%93%9A"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十二-王铚-1"></span>
绍兴戊午，徽宗梓宫南归有日，秦丞相当国，请以永固为陵名，先人建言：「北齐叱奴皇后寔名矣，不可犯。且叱奴，夷狄也，尤当避。」秦大怒，几蹈不测。后数年，卒易曰永祐。《挥麈录》卷一。</p></li>
<li><p><span id="宋轶三十二-王铚-2"></span>
王性之记问该洽，尤长于国朝故事，莫不能记。对客指画诵说，动数百千言，退而质之，无一语缪。予自少至老，惟见一人。方大驾南渡，典章一切扫荡无遗，甚至祖宗谥号亦皆忘失，祠祭但称庙号而已。又因讨论御名，礼部申省言：「未寻得《广韵》。」方是时，性之近在二百里内，非独博记可询，其藏书数百箧，无所不备，尽护致剡山，当路藐然不问也。《老学庵笔记》卷六。</p></li>
<li><p><span id="宋轶三十二-王铚-3"></span>
王性之读书，真能五行俱下，往往他人才三四行，性之已尽一纸。后生有投贽者，且观且卷，俄顷即置之。以此人疑其轻薄，遂多谤毁，其实工拙皆能记也。既卒，秦熺方恃其父气燄熏灼，手书移郡，将欲取其所藏书，且许以官其子。长子仲信，名廉清，苦学有守，号泣拒之曰：「愿守此书以死，不愿官也。」郡将以祸福诱胁之，皆不听。熺亦不能夺而止。《老学庵笔记》卷二。</p></li>
<li><p><span id="宋轶三十二-王铚-4"></span>
近时传一书，曰《龙城录》，云柳子厚所作，非也。乃王铚性之伪为之。其梅花鬼事，盖迁就东坡诗「月黑林间逢缟袂」及「月落参横」之句也。又作《云仙散录》，尤为怪诞，殊误后之学者。又有李歜注杜甫诗及注东坡诗事。皆王性之一手，殊可骇笑，有识者当自知之。《墨庄漫录》卷二。</p></li>
</ol>
</div>
<div id="王明清" class="section level2">
<h2>
<span class="header-section-number">42.16</span> 王明清<a class="anchor" aria-label="anchor" href="#%E7%8E%8B%E6%98%8E%E6%B8%85"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十二-王明清-1"></span>
见张孝祥<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html#%E5%AE%8B%E8%BD%B6%E4%B8%89%E5%8D%81%E4%B8%80-%E5%BC%A0%E5%AD%9D%E7%A5%A5-5">5</a>。</p></li>
<li><p><span id="宋轶三十二-王明清-2"></span>
绍熙癸丑岁，明清任签书宁国军节度判官，时括苍蒋世修继周，以独座前资来为郡守。宣城旧例，每发军食，则幕职兵官俱集仓中。是岁十二月散粮，明清以私务入仓小缓，逮至其门，见诸君联车而出，悉有仓黄之状。询之，曰：「通判周世修建议，欲以去岁旧粟支其半，群卒恶其陈腐，横梃于庭，出不逊语，欲入白黄堂矣。」且众兵随其后。明清亟止之云：「可复归旧次。」一面令车前二卒长传呼喻之云：「佥判适自府中来，已得中丞台旨，令尽支新米。」亟令专知吏往白史君，告以从权便宜之故。于是卒徒欢呼帖服，无敢哗者。不然亦几殆焉。蒋守由此遂相论荐，然露章中不欲及也。《玉照新志》卷四。</p></li>
</ol>
</div>
<div id="闻人滋" class="section level2">
<h2>
<span class="header-section-number">42.17</span> 闻人滋<a class="anchor" aria-label="anchor" href="#%E9%97%BB%E4%BA%BA%E6%BB%8B"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-闻人滋-1"></span>
嘉兴人闻人茂德，名滋，老儒也。喜留客食，然不过蔬豆而已。郡人求馆客者，多就谋之。又多蓄书，喜借人。自言作门客牙，充书籍行，开豆腐羹店。予少时与之同在𠡠局，为删定官。谈经义滚滚不倦，发明极多，尤邃于小学云。《老学庵笔记》卷一。《宋诗纪事》卷五十七。</li>
</ol>
</div>
<div id="陈与义" class="section level2">
<h2>
<span class="header-section-number">42.18</span> 陈与义<a class="anchor" aria-label="anchor" href="#%E9%99%88%E4%B8%8E%E4%B9%89"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十二-陈与义-1"></span>
陈与义，字去非，西洛人。河目海口，大耳耸峙，识者知其为贵人也。《名贤氏族言行类稿》卷十一。</p></li>
<li><p><span id="宋轶三十二-陈与义-2"></span>
见葛胜仲<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html#%E5%AE%8B%E8%BD%B6%E4%BA%8C%E5%8D%81%E5%85%AD-%E8%91%9B%E8%83%9C%E4%BB%B2-1">1</a>。</p></li>
<li><p><span id="宋轶三十二-陈与义-3"></span>
绍兴三年七月，朱胜非以右仆射丁母忧，未卒哭，降起复制词，吏部侍郎、权直学士院陈与义之文也。以「兹宅大忧」四字，令翰林学士綦崇礼帖改为「方服私艰」，陈待罪而放。议者谓麻制中有「於戏，邦势若此，念积薪之已然；民力几何，惧奔驷之将败。朕之论相，何可以不备；卿之图功，亦在于攸终」。同列恶其言，故以「宅忧」疵之。《鸡肋编》卷中。</p></li>
<li><p><span id="宋轶三十二-陈与义-4"></span>
陈与义赴湖州，乘马朝拜，辄惊逸退走出门，未几得宫祠以薨。《泊宅编》十卷本卷六。</p></li>
</ol>
</div>
<div id="叶梦得" class="section level2">
<h2>
<span class="header-section-number">42.19</span> 叶梦得<a class="anchor" aria-label="anchor" href="#%E5%8F%B6%E6%A2%A6%E5%BE%97"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十二-叶梦得-1"></span>
赠太师叶助天祐，云人，为睦州建德尉。年壮无子，问命于日者黄某。黄云：「公嗣息甚贵，位至节度使，然当在三十岁以后。若速得之，亦非令器也。」天祐不乐。后官拱州，黄又至，令以《周易》筮之，得《贲卦》。黄曰：「今日辰居土，土加贲为坟字，君当生子，但必有悼亡之戚。」果生男。数岁而晁夫人卒。其子即少蕴也，既擢第，为淮东提刑周穜婿。……绍兴十六年，年七十，上章告老，自观文殿学士除崇庆军节度使。《夷坚甲志》卷八。</p></li>
<li><p><span id="宋轶三十二-叶梦得-2"></span>
余少时苦上气，每作辄不能卧，药饵、起居须人乃能办侍。先君官上饶，一日秋晚游鹅湖中，夕疾作，使令既非素所役，箧中适不以药行。喘满顷刻不可度，起吹灯，据案偶见一《易》册，取读数十板，不觉遂平。自是每疾作，辄用此术，多愈于服药。《石林避暑录话》卷二。</p></li>
<li><p><span id="宋轶三十二-叶梦得-3"></span>
叶少蕴左丞初登第，调润州丹徒尉。郡守器重之，俾检察征税之出入。务亭在西津上，叶尝以休日往，与监官并栏干立，望江中有彩舫，傃亭而南，满载皆妇女，嬉笑自若。谓为贵富家人，方趋避之，舫已泊岸。十许辈袨服而登，径诣亭上，问小史曰：「叶学士安在？幸为入白。」叶不得已出见之，皆再拜致词曰：「学士隽声满江表，妾辈乃真州妓也，常愿一侍尊俎，惬平生心，而身隶乐籍，仪真过客如云，无时不开宴，望顷刻之适不可得。今日太守私忌，郡官皆不会集，故相约绝江此来，殆天与其幸也。」叶慰谢，命之坐。同官谋取酒与饮，则又起言：「不度鄙贱，辄草具殽酝自随，敢以一杯为公寿。愿得公妙语持归，夸示淮人，为无穷光荣，志愿足矣。」顾从奴挈榼而上，馔品皆精洁，迭起歌舞。酒数行，其魁捧花牋以请，叶命笔立成，不加点窜，即今所传《贺新郎》词也。其词曰：「睡起闻莺语。点苍苔、帘栊昼掩，乱红无数。吹尽残花无人见，唯有垂杨自舞。渐暖霭、初回轻暑。宝扇重寻明月影，暗尘侵、尚有乘鸾女。惊旧恨，镇如许。　江南梦断横江渚。浪黏天、蒲陶涨渌，半空烟雨。无限楼前沧波意，谁采苹花寄取。但怅望、兰舟容与。万里云帆何时到，送孤鸿、目断千山阻。重为我，唱《金缕》。」卒章盖纪实也。《夷坚丁志》卷十二。</p></li>
<li><p><span id="宋轶三十二-叶梦得-4"></span>
叶石林有《贺新郎》词，首曰「晓起啼莺语」。或疑其误，颇诘之，石林曰：「老夫尝考之矣，《禽经》云，流莺不解语。」《黄嬭余话》卷五。</p></li>
<li><p><span id="宋轶三十二-叶梦得-5"></span>
蔡元长既刻党籍碑，在朝无敢言者。其后再相，叶左丞从容谓之曰：「梦得闻天下有道，则庶人不议。今举籍上书之人刻之于石，以昭示来世，恐非所以彰先帝之盛德也。」蔡大感悟，其后党禁稍解。《却扫编》卷中。《何氏语林》卷十九。</p></li>
<li><p><span id="宋轶三十二-叶梦得-6"></span>
蔡京初欲以童贯为陕西宣抚，取青唐，公闻，见京问之曰：「贯以八宝恩除节使，已非祖宗法令，今又以执政之任付之。青唐，朝廷所必欲得也，使成功则何以处之乎？」京有愧色。既得青唐，公又见京，问何以赏贯。京沉思未有以答。公曰：「节度使上惟有开府仪同三司，不识朝廷遂与之否？」京曰：「恐未至是。」公曰：「幸甚！外人以为必进此官矣。某忧不能寐，前为节使，某不当制，无可言。今若进使相，万一某当制，决不敢命辞，然亦不敢逃谪，势必过岭。倘相公念之，得一善地足矣。」京笑曰：「公虑事每过，好相戾，此人亦何可犯，众窥公者多，何不自畏祸。」公曰：「幸不至此则已，设或有之，今日言与他日言，其受祸一也。」《宋名臣言行录》别集上卷四。</p></li>
<li><p><span id="宋轶三十二-叶梦得-7"></span>
童贯以左珰幸大观间。缘开边功，建武康节钺，公言弗与，而莫敢撄也。其三年二月，将行复洮州赏，石林叶少蕴在北门，微闻当遂为使相，惧当视草，不能自免，出语沮之。蔡元长颇愧于众论，丁酉锁院，迺自检校司空、奉宁节度，进司徒，易锁镇、洮而已。少蕴黾勉奉诏，制出告廷，郑华原素不乐少蕴，摘语贯曰：「叶内翰欺公，至托王言以寓微风。」贯问其故，华原曰：「首词有云：『眷言将命之臣，宜懋旌劳之典。』凡今内侍省差一小中官降香，则当曰将命；修一处寺观，造数件服用，转官则曰旌劳。公以两府故事为宣威，麻辞乃尔，是以黄门辈待公也。又其末云：『若古有训，位事惟能。德因敌以威怀，于以制四夷之命；赏眡功而轻重，是将明八柄之权。』《尚书·周官》分明上面有『建官惟贤』一句不使，却使下一句，谓公非贤尔。『眡功轻重』之语，亦以公之功止于如此，不足直醲赏也。」贯初垂涎仪同，已大失望，闻之頳面，径揖起归，质诸馆宾，俾字字解释，而己听之，其言颇符，则大怒，泣诉于祐陵，纳告榻上，竟不受。其年五月戊午，遂以龙学出少蕴汝州，继又落职，领洞霄祠。少蕴时得君甚，中以阴事，始克去之。华原意以轧异己，不知适以张阉宦之威也。《桯史》卷四。</p></li>
<li><p><span id="宋轶三十二-叶梦得-8"></span>
吾守蔡州方三十九，明年作堂于州治之西庑，名之曰不惑，吾以为僭，然吾有志学焉者。《石林避暑录话》卷四。</p></li>
<li><p><span id="宋轶三十二-叶梦得-9"></span>
余在许昌，岁适大水灾伤，西京尤甚，流殍自邓唐入吾境，不可胜计。余尽发常平所储，奏乞越常制赈之，几十余万人稍能全活。惟遗弃小儿，无由皆得之。一日，询左右曰：「人之无子者，何不收以自畜乎？」曰：「人固愿得之，但患既长或来岁稔，父母来识认尔。」余为阅法例，凡因灾伤遗弃小儿，父母不得复出。乃知为此法者亦仁人也。夫彼既弃而不育，父母之恩则已绝，若人不收之，其谁与活乎？遂作空券数千，具载本法，印给内外厢界保伍，凡得儿者，使自言所从来，明书于券，付之，略为籍记。使以时上其数，给多者赏，且分常平余粟，贫者量授以为资。事定，按籍给券凡三千八百人。皆夺之沟壑，置之襁褓。《石林避暑录话》卷一。</p></li>
<li><p><span id="宋轶三十二-叶梦得-10"></span>
今列郡每夏岁支系省钱二百千，合药散军民，韩魏公为谏官时所请也。为郡者类不经意，多为庸医盗其直，或有药而不及贫下人。余在许昌，岁适多疾，使有司修故事，而前五岁皆忘不及举，可以知其怠也。遂并出千缗，市药材京师，余亲督众医分治，率幕官轮日给散，盖不以为职而责之，人人皆喜从事。此何惮而不为乎！《石林避暑录话》卷一。</p></li>
<li><p><span id="宋轶三十二-叶梦得-11"></span>
叶少蕴既辞政路，结屋霅川山中。凡山中有石，隐于土者，皆穿剔表出之。久之，一山皆玲珑空洞，挟策其间，自号石林山人。《五总志》。</p></li>
<li><p><span id="宋轶三十二-叶梦得-12"></span>
叶氏石林，左丞叶少蕴之故居，在卞山之阳，万石环之，故名，且以自号。《癸辛杂识》前集。</p></li>
<li><p><span id="宋轶三十二-叶梦得-13"></span>
叶少蕴早年贵显，退居石林累年，尝以吟咏自娱。每遇风和日暖，辄以数婢子肩小车，且酒樽、食奁自随，遇其意适处，即下车酌酒赋诗。有小吏稍慧，每使之检书，薰染既久，亦能诗词。《东南纪闻》卷一。</p></li>
<li><p><span id="宋轶三十二-叶梦得-14"></span>
叶石林老日，以古铜鸠头装天台藤，又涂金兕觥，挟二物游山水间。《太平清话》卷下。</p></li>
<li><p><span id="宋轶三十二-叶梦得-15"></span>
叶石林泛览群籍，尤加意六经，每岁五月以后，天气渐暑，不复概及他书，日诵六经一卷，谓之夏课。《东山谈苑》卷六。</p></li>
<li><p><span id="宋轶三十二-叶梦得-16"></span>
石林每夜必延诸子女儿妇列坐说《春秋》，听者不悦，曰：「翁又请说《春秋》邪！」《野老记闻》。</p></li>
<li><p><span id="宋轶三十二-叶梦得-17"></span>
石林作文必有格。昭慈上仙，石林入郡中制服，馆于州北空相寺。方致思作慰表间，门人有见之者，方坐，复有谒者至，石林出迎接。案上有一编书，题云《文格十七》，启之，乃唐人慰表十三篇，皆当时相类者。《野老记闻》。</p></li>
<li><p><span id="宋轶三十二-叶梦得-18"></span>
靖康俶扰，中秘所藏与士大夫家者，悉为乌有。南渡以来，惟叶少蕴少年贵盛，平生好收书，逾十万卷，寘之霅川弁山山居，建书楼以贮之，极为华焕。丁卯冬，其宅与书俱荡一燎。《挥麈后录》卷七。</p></li>
<li><p><span id="宋轶三十二-叶梦得-19"></span>
叶少蕴云：「某五十后不生子，六十后不盖屋，七十后不作官。」然晚年以子舍之多，不免犯六十之戒，屋成而公死矣。《清波杂志》卷七。</p></li>
</ol>
</div>
<div id="汪-藻" class="section level2">
<h2>
<span class="header-section-number">42.20</span> 汪　藻<a class="anchor" aria-label="anchor" href="#%E6%B1%AA-%E8%97%BB"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十二-汪藻-1"></span>
龙溪先生汪公藻，字彦章，吾郡之德兴人。幼年已负文名。作诗云：「一春略无十日晴，处处溪云将雨行。野田春水碧于镜，人影渡傍鸥不惊。桃花嫣然出篱笑，似开未开最有情。茅茨烟瞑客衣湿，破梦午鸡啼一声。」此篇一出，便为诗社诸公所称。晚年牢落，莫究所学。朱叔止题其墓云：「名高从者毁相随，未免群儿著力挤。一日狼心萌偃月，十年豹雾隐愚溪。不逢华旦开昌运，终抱沈埋返故栖。已矣九原宁可作，萧萧古木乱蝉嘶。」亦为诸公所称。《游宦纪闻》卷三。</p></li>
<li><p><span id="宋轶三十二-汪藻-2"></span>
绍圣、元符间，汪内相彦章有声太学。学中为之语曰：「江左二宝，胡伸、汪藻。」伸字彦时，亦新安人，终符宝郎。《老学庵笔记》卷一。《何氏语林》卷十七。《宋诗纪事》卷一百。</p></li>
<li><p><span id="宋轶三十二-汪藻-3"></span>
汪彦章与王甫即黼字。太学同舍。甫貌美中空，彦章戏之为「花木瓜」。及彦章罢符玺郎，甫正当国，以宣倅处之。宣州产花木瓜故也。《十驾斋养新余录》卷下引周必大《游山录》。</p></li>
<li><p><span id="宋轶三十二-汪藻-4"></span>
〔公〕在江西，徐俯师川、洪炎、洪刍有能诗声，自负无所屈。一日俯见公诗于僧壁，唶曰：「此我辈人也。」率二洪诣舍上谒。既去，公曰：「骚人墨客，撚须琢句，以自鸣其不平耳，乌足尚也。」至是数年，卒以大手笔称天下。《宋名臣言行录》别集上卷七。</p></li>
<li><p><span id="宋轶三十二-汪藻-5"></span>
汪彦章为豫章幕官，一日，会徐师川于南楼，问师川曰：「作诗法门当如何入？」师川答曰：「即此席间杯盘、果蔬，使令以至目力所及，皆诗也。君但以意翦裁之，驰骤约束，触类而长，皆当如人意，切不可闭门合目，作镌空妄实之想也。」彦章颔之。逾月，复见师川曰：「自受教后，准此程度，一字亦道不成。」师川喜谓之曰：「君此后当能诗矣。」故彦章每谓人曰：「某作诗句法得之师川。」《独醒杂志》卷四。</p></li>
<li><p><span id="宋轶三十二-汪藻-6"></span>
大珰梁师成用事，小人朋附，目为隐相。武人吴可者，师成许以能诗，至出入卧内。公罢符宝，可过公，致师成意曰：「闻名久矣，幸不鄙过我，禁从可拱而俟也。」公谢不往，客曰：「吾曹望隐相之门，如在天上，召而不往，何故？」公曰：「若使我与可辈为伍耶！」《宋名臣言行录》别集卷七。《宋诗纪事》卷四十一。</p></li>
<li><p><span id="宋轶三十二-汪藻-7"></span>
见孙觌<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html#%E5%AE%8B%E8%BD%B6%E4%B8%89%E5%8D%81%E4%BA%8C-%E5%AD%99%E8%A7%8C-7">7</a>。</p></li>
<li><p><span id="宋轶三十二-汪藻-8"></span>
靖康二圣北狩，皇属毕迁，中原无主，惟高宗皇帝在外独免。隆祐太后以书劝进，有曰：「献公之子九人，惟重耳之独在；汉家之厄十世，宜光武之中兴。」此汪彦章词也。《诚斋诗话》。《鹤林玉露》丙编卷三。</p></li>
<li><p><span id="宋轶三十二-汪藻-9"></span>
汪内相劝主上听政表云：「汉家之厄十世，知光武之中兴；献公之子九人，念重耳之独在。」盖佳语也。或曰：「若移上句为下句，则善不可加矣。」《隐窟杂志》。</p></li>
<li><p><span id="宋轶三十二-汪藻-10"></span>
汪彦章草赦书，叙军兴征歛，其词云：「八世祖宗之泽，岂汝能忘；一时社稷之忧，非予获已。」最为精当。人以比陆宣公兴元赦书。然议者谓自太祖至哲宗方七世，若并道君数之，又不应曰「祖宗」，彦章亦悔之。信乎文之难也。《老学庵笔记》卷四。</p></li>
<li><p><span id="宋轶三十二-汪藻-11"></span>
李纲罢相被谪，汪彦章行词云：「朋党罔上，有虞必去于驩兜；欺世盗名，孔子首诛乎正卯。」又云：「专杀尚威，伤列圣好生之德；信谗喜佞，为一时群小之宗。」客有问彦章者曰：「内翰顷有启贺伯纪拜相云：『孤忠贯日，正二仪倾侧之中；凛气横秋，挥万骑谈笑之顷。』又云：『士颂公冤，亟举幡而集阕下；帝从民望，令免胄以见国人。』与今谪词抑何反也？」彦章曰：「某此启自直一翰林学士，渠不用我，故以后词报之。」客又曰：「词乃云：『乃倾家积，阴与贼通。』若行此言何从？」答曰：「某何从知得？但见渠儿子自虏中归。」《诚斋诗话》。《鹤林玉露》乙编卷二。《宋稗类钞》卷六。</p></li>
<li><p><span id="宋轶三十二-汪藻-12"></span>
见翁彦国<a href="#">2</a>。</p></li>
<li><p><span id="宋轶三十二-汪藻-13"></span>
龙溪汪藻与芗林向子諲交游，情分甚厚。……汪为湖州，纳妾名娼周氏，而其妻不能容，汪置诸郡圃，时与之会。其妻瞰其往，即径造其所而诟之。汪预戒十数卒布于道，俟其妻之来，则连声大唱「喏」，其声如雷，汪闻「喏」声，即由他道以去。向平居，每议论慷慨，以功名自期，后知潭州，失守而归。汪举笏戏之曰：「君喜功名，今中兴第一功也。」向答曰：「公喜佛，今十大弟子位也。」汪以是深怨之。《东南纪闻》卷一。</p></li>
<li><p><span id="宋轶三十二-汪藻-14"></span>
汪彦章视中书舍人韩公驹子苍，前辈也。绍兴初，韩寄寓临川。汪来守郡，通启曰：「承作者百年之师友，为斯文一代之统盟。」别简云：「仆知有公，而公不知有仆。藻老矣，愿焚笔砚，以从公游。」盖前辈相敬慕如此。《能改斋漫录》卷十四。</p></li>
<li><p><span id="宋轶三十二-汪藻-15"></span>
汪彦章在翰苑，屡致言者。尝作《点绛唇》云：「永夜厌厌，画簷低月山衔斗。起来搔首，梅影横窗瘦。　好个霜天，闲却传杯手。君知否，晓鵶啼后，归梦浓如酒。」或问曰：「归梦浓如酒，何以在晓鵶啼后？」公曰：「无奈这一队畜生聒噪何！」《能改斋漫录》卷十六。《尧山堂外纪》卷五十六。《坚瓠癸集》卷三。</p></li>
<li><p><span id="宋轶三十二-汪藻-16"></span>
汪彦章在京师，尝作小阕云：「新月娟娟，夜寒江静山涵斗。起来搔首，梅影横窗瘦。　好个霜天，闲却传杯手。君知否，乱鸦啼后，归兴浓如酒。」绍兴中，彦章知徽州，仍令席间声之。坐客有挟怨者，亟以纳桧相指为新制，以讥会之。会之怒，讽言者迁之于永。《玉照新志》卷四。</p></li>
<li><p><span id="宋轶三十二-汪藻-17"></span>
见秦熺<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html#%E5%AE%8B%E8%BD%B6%E4%BA%8C%E5%8D%81%E4%B9%9D-%E7%A7%A6%E7%86%BA-4">4</a>。</p></li>
<li><p><span id="宋轶三十二-汪藻-18"></span>
汪彦章舟行汴中，见岸傍画舫有映帘而观者，止见其额，有词云：「小舟帘隙，佳人半露梅妆额。绿云低映花如刻。恰似秋宵，一半银蟾白。　结儿梢朶香红扐，钿蝉隐隐摇金碧。春山秋水浑无迹。不露墙头，些子真消息。」寄《醉落魄》。《苕溪渔隐丛话》前集卷五十九。《浩然斋雅谈》卷下。《尧山堂外纪》卷五十六。</p></li>
<li><p><span id="宋轶三十二-汪藻-19"></span>
汪彦章藻尝因其子恪赴广西机宜，临行训之曰：「自吾父及汝三世矣，未尝与人通家往还，如妻者，自娶以为后嗣计，岂可以娱他人？」《坦斋笔衡》。</p></li>
<li><p><span id="宋轶三十二-汪藻-20"></span>
见李邴<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html#%E5%AE%8B%E8%BD%B6%E4%BA%8C%E5%8D%81%E4%B9%9D-%E6%9D%8E%E9%82%B4-7">7</a>。</p></li>
</ol>
</div>
<div id="孙-觌" class="section level2">
<h2>
<span class="header-section-number">42.21</span> 孙　觌<a class="anchor" aria-label="anchor" href="#%E5%AD%99-%E8%A7%8C"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十二-孙觌-1"></span>
孙觌，字仲益。相传东坡南迁时，一妾有娠不得偕往，出嫁吾常孙氏，比归觅之，则仲益生六七龄矣。命名曰觌，谓「卖见」也。《尧山堂外纪》卷五十六。</p></li>
<li><p><span id="宋轶三十二-孙觌-2"></span>
元祐四年，东坡先生自翰苑出牧钱塘，道由毘陵之洛社。时孙仲益之父教村童于野市茅檐之下，仲益方七八岁，立于岸侧。东坡望见，奇之，呼来前与语，果不凡，询其所学，方为七字对矣。与之题云「衡茅稚子璠玙器」，仲益随声应之云：「翰苑仙人锦绣肠。」大加赏叹，赠之以缣酒，嘱其父善视之。后来果为斯文之主盟。《玉照新志》卷一。《韵语阳秋》卷三。《宋诗纪事》卷三十八。《茶香室三钞》卷十五。</p></li>
<li><p><span id="宋轶三十二-孙觌-3"></span>
孙仲益童子之年对东坡先生之句，始得之仲益之从子长文，云其家世居毗陵之洛社，盖仲益之先人教村童于市中，东坡元祐四年自禁林出牧杭州时也。案仲益以辛酉生，是年八岁矣。《玉照新志》卷五。</p></li>
<li><p><span id="宋轶三十二-孙觌-4"></span>
东坡归宜兴时，道由无锡洛社，尝至孙仲益家。仲益年在髫齓。坡曰：「孺子习何艺？」孙曰：「学对属。」坡曰：「试对看。」徐曰：「衡门稚子璠玙器。」孙应声云：「翰苑神仙锦绣肠。」坡抚其背曰：「真璠玙器也。」时天微雨，坡绯衣金带，又命对曰：「雨湿红袍苏木气。」仲益应声曰：「风吹金带荔枝香。」坡大奇之。《尧山堂外纪》卷五十六。</p></li>
<li><p><span id="宋轶三十二-孙觌-5"></span>
见王伦<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html#%E5%AE%8B%E8%BD%B6%E4%B8%89%E5%8D%81%E4%B8%80-%E7%8E%8B%E4%BC%A6-1">1</a>。</p></li>
<li><p><span id="宋轶三十二-孙觌-6"></span>
孙觌辞免待制奏状曰：〔靖康二年正月〕十四夜，中贵人刘当时传旨召臣，臣亟往。方进晚𫗦，何侍傍，命臣坐赐以巵酒，上辍食语臣曰：「卿作即事诗，须用三百字。」臣言：「车驾未有还期，臣等忧懑无聊，而三百字非立谈可办，容臣退思，以候他日。」曰：「圣情不悦，群臣当有以娱侍帝者，赋诗不足辞。」上曰：「以『归』字为韵。」而内侍辈持烛操笔研摘纸，趣臣应诏。臣不获已，以绝句一首诗成进御。又令赋「回」字一篇。上大悦，复赐臣酒。《三朝北盟会编》卷七十四。</p></li>
<li><p><span id="宋轶三十二-孙觌-7"></span>
上在青城斋宫无聊，何奏：「宜赋诗以遣兴。」乃以孙觌、汪藻应制。上诗用「时」字韵，觌诗曰：「噬脐有愧平燕日，尝胆无忘在莒时。」藻诗曰：「虏帐梦回惊日处，都城心切望云时。」有以此达贼帅，酋见「在莒」之句，又斥其为「虏帐」，因摭此为名，遂迟留车驾。《三朝北盟会编》卷七十四。《宋诗纪事》卷三十八引吕本中《痛定录》。</p></li>
<li><p><span id="宋轶三十二-孙觌-8"></span>
上在虏寨宿郊宫，与二酋尚未相见。遣使议事索降表，上命孙觌草表，但言请和称藩而已，使人赍草示粘罕，粘罕以为未是。使人往来者数四，皆不中，而要四六对属作降表。觌与吴幵互相推避不下笔。上曰：「事已至此，当卑辞尽礼，勿计空言。」促使为之，于是觌、幵与何共草成之……上览讫，谓孙觌曰：「对属甚切，非卿平昔闲习，安能及此。」《三朝北盟会编》卷七十一。</p></li>
<li><p><span id="宋轶三十二-孙觌-9"></span>
〔绍兴元年〕礼部尚书兼侍读秦桧参知政事。龙图阁待制孙觌时知临安府，以启贺桧，有曰：「尽室航海，复还中州，四方传闻，感涕交下。汉苏武节旄尽落，止得属国；唐杜甫麻鞵入见，乃拜拾遗。未有如公，独参大政。」桧以为讥己，始大怒之。《建炎以来系年要录》卷四十二。《咸淳临安志》卷八十九。《南宋杂事诗》卷一。</p></li>
<li><p><span id="宋轶三十二-孙觌-10"></span>
见刘岑<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html#%E5%AE%8B%E8%BD%B6%E4%B8%89%E5%8D%81%E4%B8%80-%E5%88%98%E5%B2%91-4">4</a>。</p></li>
<li><p><span id="宋轶三十二-孙觌-11"></span>
孙仲益每为人作墓碑，得润笔甚富，所以家益丰。有为晋陵主簿者，父死，欲仲益作志铭，先遣人达意于孙，云：「文成，缣帛良粟各当以千濡毫也。」仲益忻然落笔，且溢美之。既刻就，遂寒前盟，以纸笔、龙涎、建茗代其数，且作启以谢之。仲益极不堪，即以骈骊之词报之，略云：「米五斗而作传，绢千匹以成碑，古或有之，今未见也。立道旁碣，虽无愧词；谀墓中人，遂成虚语。」《挥麈后录》卷十一。</p></li>
<li><p><span id="宋轶三十二-孙觌-12"></span>
孙仲益觌《鸿庆集》，太半铭志，一时文名猎猎起，四方争辇金帛请，日至不暇给。今集中多云云，盖谀墓之常，不足咤。独有武功大夫李公碑列其间，乃俨然一珰耳，亟称其高风绝识，自以不获见之为大恨，言必称公，殊不怍于宋用臣之论谥也。《桯史》卷六。</p></li>
</ol>
</div>
<div id="张元干" class="section level2">
<h2>
<span class="header-section-number">42.22</span> 张元干<a class="anchor" aria-label="anchor" href="#%E5%BC%A0%E5%85%83%E5%B9%B2"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-张元干-1"></span>
见李纲<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html#%E5%AE%8B%E8%BD%B6%E4%BA%8C%E5%8D%81%E5%85%AB-%E6%9D%8E%E7%BA%B2-7">7</a>。</li>
</ol>
</div>
<div id="左-誉" class="section level2">
<h2>
<span class="header-section-number">42.23</span> 左　誉<a class="anchor" aria-label="anchor" href="#%E5%B7%A6-%E8%AA%89"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-左誉-1"></span>
左与言，天台之名士大夫也。……承平之日，钱塘幕府乐籍，有名姝张足女名浓者，色艺妙天下，君颇顾之。如「无所事，盈盈秋水，淡淡春山」与「一段离愁堪画处，横风斜雨摇衰柳」及「堆云翦水，滴粉搓酥」，皆为浓而作。当时都人有「晓风残月柳三变，滴粉搓酥左与言」之对，其风流人物可以想像。俶扰之后，浓委身于立勋大将家，易姓章，遂疏封大国。绍兴中，君因觅官行阙，暇日访西湖两山间，忽逢车舆甚盛，中覩一丽人，褰帘顾君而颦曰：「如今若把菱花照，犹恐相逢是梦中。」视之，乃浓也。君醒然悟入，即拂衣东渡，一意空门，不复以名利关心。老禅宿德，莫不降伏皈依。《玉照新志》卷四。</li>
</ol>
</div>
<div id="董-颖" class="section level2">
<h2>
<span class="header-section-number">42.24</span> 董　颖<a class="anchor" aria-label="anchor" href="#%E8%91%A3-%E9%A2%96"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-董颖-1"></span>
饶州德兴县士人董颖，字仲达，平生作诗成癖，每属思时，寝食尽废，诗成，必徧以示人。尝有警语云：「云壑酿成千嶂雨，风苹吹老一汀秋。」蒙韩子苍激赏。徐师川为改「汀」字为「川」，汪彦章曰：「此一字大有利害。」目其文曰《霜杰集》，且制叙以表出之。然其穷至骨，他日入郡，为人作秦丞相生日诗，穷思过当，遂得狂疾，走出，欲投江水。或为遣人呼其子，买舟载以归，归数日而死。《夷坚乙志》卷十六。</li>
</ol>
</div>
<div id="张-嵲" class="section level2">
<h2>
<span class="header-section-number">42.25</span> 张　嵲<a class="anchor" aria-label="anchor" href="#%E5%BC%A0-%E5%B5%B2"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十二-张嵲-1"></span>
秦会之当国，决意讲和，虏俄背盟，秦不知所措。张巨山嵲时为司勋郎，为代作自解之奏，略曰……秦大喜，擢巨山为右史，而不知所引皆误也。时秘书省寓法慧寺，或大书于门云：「周任为孔圣，太甲作成汤。」秦大怒，疑出于馆职，相继斥去。《宾退录》卷四。</p></li>
<li><p><span id="宋轶三十二-张嵲-2"></span>
〔秦桧〕力主和议，虏人以河南之地归，未几败盟，大举入寇。边报既至，大恐不知所为，顾盼朝士问以计策。时张巨山微诵曰：「德无常师，主善为师；善无常主，协于克一。」桧心异之，众人既退，独留巨山，坐问适间之语。……召诸将为战攻之计，大喜，即命巨山为奏稿，仓卒不子细，起头两句云：「伊尹告成汤曰：『德无常师，主善为师。』孔子曰：『陈力就列，不能者止。』」遂急书进呈。会之复喜，遂播告天下，决策用兵。已而刘信叔顺昌大捷，虏人遂退。桧复专其功，大喜，亟擢用巨山至中书舍人。有无名子作诗嘲之，一联云：「成汤为太甲，宣圣作周任。」《朱子语类》卷一百三十一。《宋稗类钞》卷六。</p></li>
<li><p><span id="宋轶三十二-张嵲-3"></span>
秦会之丞相请先至江上，谕诸帅招讨，其劄子云：「德无常师，主善为师；善无常主，协于克一。此伊尹相汤，《咸有一德》之言也。」又其末云：「臣言如不可行，即乞罢免，以明孔圣陈力就列，不能者止之义。」误以告「太甲」为「相汤」；孔子引周任之言，直指为孔圣。此乃中书舍人张嵲代作，当时朝士作诗讥之，事见《周益公诗话》。《颍川语小》卷下。《二老堂诗话》。</p></li>
</ol>
</div>
<div id="曾-几" class="section level2">
<h2>
<span class="header-section-number">42.26</span> 曾　几<a class="anchor" aria-label="anchor" href="#%E6%9B%BE-%E5%87%A0"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十二-曾几-1"></span>
见李纲<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html#%E5%AE%8B%E8%BD%B6%E4%BA%8C%E5%8D%81%E5%85%AB-%E6%9D%8E%E7%BA%B2-3">3</a>。</p></li>
<li><p><span id="宋轶三十二-曾几-2"></span>
绍兴末，曾茶山卜居于越，得禹迹寺东偏空舍十许间居之，手种竹盈庭，日读书赋诗其中。公平生清约，不营尺寸之产，所至寓僧舍，萧然不蔽风雨。公诗有曰：「手自栽培千个竹，身常枕藉一床书。」盖寓居时所赋也。公年虽高，吟咏犹不辍。莆田赵仲白读公诗集，有诗云：「茶山八十二癯仙，千首新诗手自编。吟到瘴烟因避寇，贵登从橐只栖禅。新于月出初三夜，淡比汤煎第一泉。咄咄逼人门弟子，剑南已见祖灯传。」盖山阴陆务观实从公学诗，陆有《剑南集》行于世，故末及之。《梅磵诗话》卷中。</p></li>
<li><p><span id="宋轶三十二-曾几-3"></span>
曾文清夙兴诵《论语》一篇，终身未尝废。《老学庵笔记》卷一。《何氏语林》卷九。</p></li>
<li><p><span id="宋轶三十二-曾几-4"></span>
见韩驹<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%AE%8B%E8%BD%B6%E4%BA%8C%E5%8D%81%E5%9B%9B-%E9%9F%A9%E9%A9%B9-4">4</a>。</p></li>
</ol>
</div>
<div id="朱敦儒" class="section level2">
<h2>
<span class="header-section-number">42.27</span> 朱敦儒<a class="anchor" aria-label="anchor" href="#%E6%9C%B1%E6%95%A6%E5%84%92"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十二-朱敦儒-1"></span>
见刘野夫<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html#%E5%AE%8B%E8%BD%B6%E4%BA%8C%E5%8D%81%E4%B8%83-%E5%88%98%E9%87%8E%E5%A4%AB-5">5</a>。</p></li>
<li><p><span id="宋轶三十二-朱敦儒-2"></span>
朱敦儒，字希真，洛阳人，绍圣谏官勃之孙。靖康乱离避地，自江西走二广。绍兴二年，诏广西宣谕明橐访求山林不仕贤者，橐荐希真深达治体，有经世之才，静退无竞，安于贱贫，尝三召不起，特补迪功郎，后赐出身。历官职郎官，出为浙东提刑，致仕居嘉禾。诗词独步一世。秦丞相晚用其子某为删定官，欲令希真教秦伯阳作诗，遂落致仕，除鸿胪寺少卿，盖久废之官也。或作诗云：「少室山人久挂冠，不知何事到长安。如今纵插梅花醉，未必王侯著眼看。」盖希真旧尝有《鹧鸪天》云：「我是清都山水郎，天教懒慢带疏狂。曾批给露支风勅，累奏留云借月章。诗万首，醉千场，几曾著眼看侯王。玉楼金殿慵归去，且插梅花醉洛阳。」最脍炙人口，故以此讥之。淳熙间，沅州教授汤岩起刊《诗海遗珠》，所书甚略，而云：「蜀人武横诗也。」未几，秦丞相薨，希真亦遭台评。高宗曰：「此人朕用橐荐以隐逸命官，置在馆阁，岂有始恬退而晚奔竞耶？」其实希真老爱其子，而畏避窜逐，不敢不起，识者怜之。《二老堂诗话》。《坚瓠戊集》卷三。《宋诗纪事》卷九十六。</p></li>
<li><p><span id="宋轶三十二-朱敦儒-3"></span>
朱希真居嘉禾，尝有朋侪诣之。闻笛声自烟波间起，问之，曰：「此先生吹笛声也。」顷之掉小舟而至，则与俱归。室中悬琴、筑、阮咸之类，平日所留意者，簷间畜珍禽，皆目所未睹。篮缶置菓实脯醢，客至挑取以奉客。其诗云：「青罗包髻白行缠，不是凡人不是仙。家在洛阳城里住，卧吹铁笛过伊川。」可想见其风致也。《坚瓠补集》卷五。《尧山堂外纪》卷五十八。《宋诗纪事》卷四十四引《澄怀录》陆放翁云。</p></li>
<li><p><span id="宋轶三十二-朱敦儒-4"></span>
〔朱〕希真有词名，以隐德著。思陵必欲见之，累诏始至，上面授以鸿胪卿。希真下殿拜讫，亟请致其仕，上改容而许之。《四朝闻见录》丙集。</p></li>
<li><p><span id="宋轶三十二-朱敦儒-5"></span>
秦桧当国，有希真画山水谒桧，桧荐于上，颇被眷遇。与米元晖对御辄画，而希真耻以画名，辄退避不居也。故常告亲友曰：「吾非善画者，所画多出钱端回之手。」其实非也。《画继》卷三。《佩文斋书画谱》卷五十一。</p></li>
<li><p><span id="宋轶三十二-朱敦儒-6"></span>
林子善家藏崔悫画龟甚佳，朱希真作《赞》曰：「骨为裘褐，气为饩𫗴。孰令汝寿？惟虫知天。他日碧波莲叶上，不知谁见小如钱。」《浩然斋雅谈》卷上。</p></li>
<li><p><span id="宋轶三十二-朱敦儒-7"></span>
朱希真好作怪字，往往人多笑之。其小词有云：「轻红写遍鸳鸯带，浓绿争倾翡翠卮。」其怪字似不宜写在鸳鸯带上，则争倾翡翠卮恐未必然也。一日偶于江阴侯守坐上及之，坐客无不大笑。《瓮牖闲评》卷五。</p></li>
<li><p><span id="宋轶三十二-朱敦儒-8"></span>
朱希真自谓：「加数年，吾书如鬼矣。」赵子固云：「书成鬼，当是杨风子鬼耳！」《研北杂志》卷下。</p></li>
<li><p><span id="宋轶三十二-朱敦儒-9"></span>
晏尚书景初作一士大夫墓志，以示朱希真。希真曰：「甚妙。但似欠四字，然不敢以告。」景初苦问之，希真指「有文集十卷」字下曰：「此处欠。」又问：「欠何字？」曰：「当增『不行于世』四字。」景初遂增「藏于家」三字，实用希真意也。《老学庵笔记》卷一。</p></li>
</ol>
</div>
<div id="康-倬" class="section level2">
<h2>
<span class="header-section-number">42.28</span> 康　倬<a class="anchor" aria-label="anchor" href="#%E5%BA%B7-%E5%80%AC"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-康倬-1"></span>
康倬，字为章，元祐名将识之子。少日不拘细行，游京师，生计既荡析，遂偶一娼。始来，即诡其姓名曰李宣德，情意既洽，妇人者亦恋恋不忍舍。为章谓曰：「吾既无室家，汝肯从我南下为偕老之计乎？」娼大然之，槖中所有甚富，分其半以遗姥，指天誓日，不相弃背。买舟出都门，沿汴行裁数里，相与登岸，小酌旗亭。伺娼之醉，为章解缆亟发，娼拗怒戟手于河浒，为章弗顾也。娼既为其所绐，仓皇还家。后数年，为章再到京师，过其门，娼母子即呼街卒录之，为章略无惮色。时李孝寿尹开封，威令凛然。既至府，为章自言：「平时未尝至都下，无由识此曹，恐有貌相肖者，愿试询之。」尹以问娼，娼曰：「宣德郎李某也。」为章遽云：「己即右班殿直康倬也。」尹曰：「诚倬也，取文书来。」为章探怀中，取吏部告示文字以呈之。尹抚案大怒曰：「信知浩穰之地，奸欺之徒何所不有。」命重杖娼之母子，令众通衢，慰劳为章而遣之。李尹自以谓益显神明之政矣。为章自此折节读书，易文资，有名于世。后来事浸露，李尹闻之，尝以语外祖曰：「仆为京兆，而康为章能作此奇事，可谓大胆矣。」与之，其子也。《挥麈余话》卷二。</li>
</ol>
</div>
<div id="康与之" class="section level2">
<h2>
<span class="header-section-number">42.29</span> 康与之<a class="anchor" aria-label="anchor" href="#%E5%BA%B7%E4%B8%8E%E4%B9%8B"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十二-康与之-1"></span>
建炎中，大驾驻维扬，康伯可上《中兴十策》：「一请皇帝设坛，与群臣、六军缟素戎服，以必两宫之归。二请移跸关中，治兵积粟，号召两河。为雪耻计，东南不足立事。三请略去常制，为马上治。用汉故事，选天下英俊，日侍左右，讲求天下利病，通达外情。四请河北未陷州郡，朝廷不复置吏，诏土人自相推择，各保乡社。以两军屯要害，为声援。滑州置留府，通接号令。五请删内侍、百司、州县冗员，文书务简实，以省财便事。六请大赦，与民更始。前事一切不问，不限文武，不次登用，以收人心。七请北人避胡挈郡邑南来以从吾君者，其首领皆豪杰，当待之以将帅，不可指为盗贼。八请增损保甲之法，团结山东、京东西、两淮之民，以备不虞。九请讲求汉、唐漕运，江、淮道涂置使，以餽关中。十请许天下直言便宜，州郡即日缴奏，置籍亲览，以广豪杰进用之路。」时宰相汪、黄辈，不能听用，而伯可名声由是益著。……然厥后秦桧当国，伯可乃附会求进，擢为台郎。值慈宁归养，两宫燕乐，伯可专应制为歌词，谀艳粉饰，于是声名扫地，而世但以比柳耆卿辈矣。桧死，伯可亦贬五羊。《鹤林玉露》乙编卷四。《西湖游览志余》卷十。《宋诗纪事》卷四十四。《词林纪事》卷九。</p></li>
<li><p><span id="宋轶三十二-康与之-2"></span>
建炎中，驾驻维扬，康伯可上《中兴十策》，名振一时。后秦桧当国，伯可乃附会求进，擢为台郎。桧生日，伯可寿以《喜迁莺》词云：「腊残春早。正帘幕护寒，楼台清晓。宝运当千，佳辰余五，嵩岳诞生元老。帝遣阜安宗社，人仰雍容廊庙。尽总道、是文章孔孟，勋庸周召。　师表。方眷遇，鱼水君臣，须信从来少。玉带金鱼，朱颜绿鬓，占断世间荣耀。篆刻鼎彝将遍，整顿乾坤都了。愿岁岁、见柳稍青浅，梅英红小。」又尝与桧对局格天阁下，桧戏曰：「此卒渡河，是尔将军之疥癞。」伯可徐曰：「今皇御极，视公宰相如腹心。」桧大喜，撤棋酣饮，终日而罢。《尧山堂外纪》卷五十八。《西湖游览志余》卷十。《宋稗类钞》卷五。《坚瓠癸集》卷三。</p></li>
<li><p><span id="宋轶三十二-康与之-3"></span>
康与之在高皇朝，以诗章应制，与左珰狎。适睿思殿有徽祖御画扇，绘事特为卓绝，上时持玩流涕，以起羹墙之悲。珰偶下直，窃至家，而康适来，留之燕饮，漫出以示，康绐珰入取殽核，辄泚笔几间，书一绝于上曰：「玉辇宸游事已空，尚余奎藻绘春风。年年花鸟无穷恨，尽在苍梧夕照中。」珰有顷出，见之大恐，而康已醉，无可奈何。明日伺间扣头请死，上大怒，亟取视之，天威顿霁，但一恸而已。《桯史》卷四。《娱书堂诗话》卷下。《诗人玉屑》卷十九。《坚瓠戊集》卷二。《宋稗类钞》卷五。《宋诗纪事》卷十四。案：《贵耳集》卷上作曾觌诗，云「《桯史》所载康与之，非也」。</p></li>
<li><p><span id="宋轶三十二-康与之-4"></span>
重九日，常有疏风冷雨。……康伯可在翰苑日，尝重九遇雨，奉勅撰词，伯可口占《望江南》一阕进云：「重阳日，四望雨垂垂。戏马台前泥拍肚，龙山会上水平脐。直浸到东篱。　茱萸胖，菊蕊湿滋滋。落帽孟嘉寻箬笠，休官陶令觅蓑衣。两个一身泥。」上为之启齿。《岁时广记》卷三十五。《尧山堂外纪》卷五十八。</p></li>
<li><p><span id="宋轶三十二-康与之-5"></span>
康伯可与苏养直有溪堂之约，雪夜，作《采桑子》词促之，曰：「冯夷剪破澄溪练，飞下同云。着地无痕。柳絮梅花处处春。山阴此夜明如昼，月满前村。莫掩溪门。恐有扁舟乘兴人。」《尧山堂外纪》卷五十八。</p></li>
<li><p><span id="宋轶三十二-康与之-6"></span>
〔秦〕桧死，与之坐罪流五羊。与之爱白云山麓玉虹洞幽胜，筑小屋，匾曰「顺安」，以待游息。所著有乐府五卷，转运使陶定序之以传。《广东通志》卷二百六十六。</p></li>
</ol>
</div>
<div id="陆升之" class="section level2">
<h2>
<span class="header-section-number">42.30</span> 陆升之<a class="anchor" aria-label="anchor" href="#%E9%99%86%E5%8D%87%E4%B9%8B"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十二-陆升之-1"></span>
秦妙观，宣和名倡也，色冠都邑，画工多图其貌，售于外方。陆升之仲高，山阴胜流，词翰俱妙。晚坐秦党，遂废于家。尝语明清曰：「顷客临安，雨中见一老妇人，蓬头垢面丐于市，藉檐霤以濯足，泣诉于升之曰：『官人曾闻秦妙观名否？妾即是也。』虽掩抑困悴，而声音举措固自若也。多与之金而遣之去。」仲高言已，泪落盈襟，盖自怆其晚年流落不偶，特相似尔。《玉照新志》卷二。</p></li>
<li><p><span id="宋轶三十二-陆升之-2"></span>
〔宪圣慈烈吴〕太后居中宫时，尝临《兰亭》，山阴陆升之代刘珙春云：「内仗朝初退，朝曦满翠屏。砚池浑不冻，端为写兰亭。」刻吴琚家。《兰亭考》卷二。《宋诗纪事》卷五十一。</p></li>
</ol>
</div>
<div id="李天才" class="section level2">
<h2>
<span class="header-section-number">42.31</span> 李天才<a class="anchor" aria-label="anchor" href="#%E6%9D%8E%E5%A4%A9%E6%89%8D"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-李天才-1"></span>
李邦美过句容之村乡，见酒肆粉壁明洁，题云：「青裙白面哄挑菜，茅舍竹篱疏见梅。」未及后联，店翁怒曰：「我以此壁为人涂污，方一新之，今尔又作俑也。」遂不书。有客续至，问翁，翁悔之。一日，李再过之，翁请足成。李笑取笔书云：「春事隔年无信息，一声啼鸟唤将来。」往来知音皆爱之。《山房随笔》。</li>
</ol>
</div>
<div id="许-𫖮" class="section level2">
<h2>
<span class="header-section-number">42.32</span> 许　𫖮<a class="anchor" aria-label="anchor" href="#%E8%AE%B8-%F0%AB%96%AE"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十二-许𫖮-1"></span>
仆年十七岁时，先大夫为江东漕，李端叔、高秀实皆父执也，适在金陵。二公游蒋山，仆虽年少，数从杖履之后。在定林说元微之诗，引事皆有出处，屈曲隐奥，高秀实皆能言之，仆不觉自失。因思古人读书多，出语皆有来处，前辈亦读书多，能知之也。《彦周诗话》。</p></li>
<li><p><span id="宋轶三十二-许𫖮-2"></span>
梦中赋诗，往往有之。宣和己亥，仆在洪州，宿城北郑和叔家。夜梦行大路中，寒沙没足，其旁皆田苗丘陇。一妇人皂衣素裳行田间，曰：「此中无沙易行。」仆从之不能登，妇人援仆手登焉。月明如昼，弥望皆野田麦苗。妇人求诗，引仆藉草坐。有矮砖台一，上有纸笔，仆题诗四句云：「闲花乱草春春有，秋鸿社燕年年归。青天露下麦苗湿，古道月寒人迹稀。」拍笔砖上有声，惊觉宛然记忆，是岁大病，后亦无他故。《彦周诗话》。《夷坚乙志》卷四。</p></li>
<li><p><span id="宋轶三十二-许𫖮-3"></span>
见翟耆年<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html#%E5%AE%8B%E8%BD%B6%E4%BA%8C%E5%8D%81%E4%B9%9D-%E7%BF%9F%E8%80%86%E5%B9%B4-1">1</a>。</p></li>
</ol>
</div>
<div id="张表臣" class="section level2">
<h2>
<span class="header-section-number">42.33</span> 张表臣<a class="anchor" aria-label="anchor" href="#%E5%BC%A0%E8%A1%A8%E8%87%A3"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十二-张表臣-1"></span>
余年十五时，感伤寒，至六七日，困重将毙，父母环而泣之。忽梦二皂持马呼余乘之，自成武东北，道济兖郡县，直抵岳祠。入西偏门，列诸曹院，至一所，见紫衣人据案云：「尔安得杀某？」命取镜烛之，非是，遣余去。若一僧相引，巡观诸院，囚徒甚众。既而复出庙门，二皂持马在焉。已据鞍，于街东民居若茶肆者，覩胥吏十辈，内一人乃姑丈惠泽，字慎微，亟下马揖之。渠已蔽身帘箔间，挽而出之，问何似，且云：「姑丈弃世数年矣，安得在此为吏？」渠唯唯。叩之主何事，曰户案。「还知某之寿命有官禄否乎？」曰：「非某所司。然尝窃见之，公有年在，他日当来作监河侯。」乃相别上马，复遵旧涂归焉。至城北，堕一池，然寤，汗出徧体，而疾去矣。尝志之。岂余不偶于世，而将官于地下乎？今潦倒流离，从人贷粟，生不为监河侯，而死乃为之，可发一笑。《珊瑚钩诗话》卷二。</p></li>
<li><p><span id="宋轶三十二-张表臣-2"></span>
靖康元年冬十一月，虏骑长驱薄王畿，无一障之阻。春，为城下盟，归渡大河，莫或邀击。余窃料其知我无谋，审我无勇，必且再至。冬十月，作《将归赋》，以书投胡少汲，欲求侍养。公以启事见答曰：「伏承主簿秘书，宠以华牋，副之佳什，属词近古，陈义甚高。横槊赋诗，不废军中之乐；登高舒啸，少赊社下之归。祝颂之深，敷染奚既。」遂坚留在帅幕下。数日，渊圣手诏沓至，曰：「金人分两道深入，必犯京师，卿可提所部兵，前来捍虏。」又曰：「金人分两道深入，已渡大河，卿可将见在兵，速来赴援。」公即日出次于郊，不三四日，遇敌于杞，力战败绩。余伤之以诗曰：「选将他年重，作师此日难。伤心闵东道，白首戴南冠。」《珊瑚钩诗话》卷二。</p></li>
<li><p><span id="宋轶三十二-张表臣-3"></span>
李卫公镇南徐，甘露寺僧有戒行，公赠以方竹杖，出大宛国，盖公之所宝也。及公再来，问：「杖无恙否？」僧欣然曰：「已规圆而漆之矣。」公嗟惋弥日。余近在沿江摄帅幕，暇日与同僚游甘露寺，偶题近作小词于壁间云：「楼横北固，尽日厌厌雨。欸乃数声歌，但渺漠、江山烟树。寂寥风物三五。过元宵，寻柳眼，觅花英，春色知何处。　落梅呜咽，吹彻江城暮。脉脉数飞鸿，杳归期、东风凝伫。长安不见，烽起夕阳间，魂欲断，酒初醒，独下危梯去。」其僧顽俗且瞆，愀然谓同官曰：「方泥得一堵好壁，可惜写了。」余知之，戏曰：「近日和尚耳明否？」曰：「背听如旧。」余曰：「恐贤眼目亦自来不认得物事。壁间之题，谩圬墁之，便是甘露寺祖风也。」闻者大笑。《珊瑚钩诗话》卷二。</p></li>
</ol>
</div>
<div id="陈之茂" class="section level2">
<h2>
<span class="header-section-number">42.34</span> 陈之茂<a class="anchor" aria-label="anchor" href="#%E9%99%88%E4%B9%8B%E8%8C%82"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-陈之茂-1"></span>
见郑后<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C-4.html#%E5%AE%8B%E8%BD%B6%E4%BA%8C-%E9%83%91%E5%90%8E-3">3</a>。</li>
</ol>
</div>
<div id="谢-伋" class="section level2">
<h2>
<span class="header-section-number">42.35</span> 谢　伋<a class="anchor" aria-label="anchor" href="#%E8%B0%A2-%E4%BC%8B"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十二-谢伋-1"></span>
宣和间，掌朝廷牋奏者，朝士常十数人，主文盟者集众长合而成篇，多精奇对而意不属，知旧事者往往傚之。韩似夬枢密《谢故相仪国公赐世济厚德御书碑额表》，令数客为之，「报行」者前一段用伋所为，第一段用胡承公作。《四六谈麈》。</p></li>
<li><p><span id="宋轶三十二-谢伋-2"></span>
叔祖逍遥公初不入党籍，朱震子发内相，以初废锢，乞依党籍例，命一子宦，伋代作谢启云：「念昔先人，亲逢命世。升掌传道，自有渊源；刻石刊章，偶逃党部。上元丰太常之第，奉建中宣室之咨。忤彼权臣，斥从常调。」《四六谈麈》。</p></li>
<li><p><span id="宋轶三十二-谢伋-3"></span>
见秦桧<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html#%E5%AE%8B%E8%BD%B6%E4%BA%8C%E5%8D%81%E4%B9%9D-%E7%A7%A6%E6%A1%A7-24">24</a>。</p></li>
<li><p><span id="宋轶三十二-谢伋-4"></span>
见刘岑<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html#%E5%AE%8B%E8%BD%B6%E4%B8%89%E5%8D%81%E4%B8%80-%E5%88%98%E5%B2%91-7">7</a>。</p></li>
</ol>
</div>
<div id="谢-直" class="section level2">
<h2>
<span class="header-section-number">42.36</span> 谢　直<a class="anchor" aria-label="anchor" href="#%E8%B0%A2-%E7%9B%B4"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十二-谢直-1"></span>
〔谢希孟〕在临安狎倡，陆氏象山责之曰：「士君子乃朝夕与贱娼女居，独不愧于名教乎！」希孟敬谢，请后不敢。他日复为倡造鸳鸯楼。象山闻之，又以为言，谢曰：「非特建楼，且有记。」象山喜其文，不觉曰：「楼记云何？」即口占首句云：「自逊、抗、机、云之死，而天地英灵之气，不钟于世之男子，而钟于妇人。」象山默然。希孟一日在倡所，忽起归兴，遂不告而行。倡追送江浒，泣涕恋恋。希孟毅然取领巾，书一词与之云：「双桨浪花平，夹岸青山锁。你自归家我自归，说着如何过。　我断不思量，你莫思量我。将你从前待我心，付与他人可。」《谈薮》。《西湖游览志余》卷十六。《尧山堂外纪》卷六十。《坚瓠丙集》卷二。《宋稗类钞》卷四。《词林纪事》卷十一引《古今词话》。</p></li>
<li><p><span id="宋轶三十二-谢直-2"></span>
〔谢〕希孟与乡人陈伯益好相调戏，伯益面黑而狭，多髯，希孟入其书室，见写真挂壁上，题云：「伯益之面，大无两指，髭髯不仁，侵扰乎其旁而不已，于是乎伯益之面，所余无几。」此语喧传，伯益病之而莫能报。希孟后避宁宗讳，改名直，字古民。伯益于是以两句咏其名：「炊饼担头挑取去，白衣铺上喝将来。」闻者笑倒。伯益又尝写真，衣皂道服，蹑僧鞋。希孟赞之曰：「禅鞋俗人须鬓，道服儒巾面皮。秋水长天一色，落霞孤鹜齐飞。」《谈薮》。《坚瓠丙集》卷二。《宋稗类钞》卷四。《宋诗纪事》卷五十五。</p></li>
<li><p><span id="宋轶三十二-谢直-3"></span>
〔陈〕同甫之至台州，士子奔凑求见。黄岩谢希孟与同甫有故，先一日与楼大防诸公饮中山上以待之，赋诗有云：「须臾细语夹帘言，说尽尊拳并毒拳。」语已可怪。既而同甫至，希孟借郡中伎乐，燕之东湖。同甫在坐与官妓语，酒至不即饮，希孟怒，诘责之，遂相詈击，妓乐皆惊散。明日有轻薄子为谑词，末云：「何时一樽酒，重与细论文。」一州传以为笑。《林下偶谈》卷三。</p></li>
</ol>
</div>
<div id="吴-说" class="section level2">
<h2>
<span class="header-section-number">42.37</span> 吴　说<a class="anchor" aria-label="anchor" href="#%E5%90%B4-%E8%AF%B4"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十二-吴说-1"></span>
寿星寺寒碧轩诗。东坡既赋《寒碧》之句，吴说能草圣，行书尤妙，尝书坡句于寺之髹壁。高宗命使诏僧借入宫中，留玩者数日，复命还赐本寺。说字画遭际圣君如此。《四朝闻见录》甲集。</p></li>
<li><p><span id="宋轶三十二-吴说-2"></span>
吴傅朋说知信州，朝辞上殿，高宗云：「朕有一事，每以自慊。卿书九里松牌甚佳。向来朕自书易之，终不逮卿所书，当令仍旧。」说皇恐称谢。是日降旨，令根寻旧牌，尚在天竺寺库堂中，即复令张挂，取宸奎榜入禁中。说所书至今揭于松门。《挥麈后录》卷十。《四朝闻见录》丙集。《行都纪事》。</p></li>
<li><p><span id="宋轶三十二-吴说-3"></span>
或问予曰：「今九里松一字门扁，吴说所书也，字何以用金？」予谓之曰：高宗圣驾幸天竺，由九里松以入，顾瞻有扁，翌日取入，欲自为御书，黼黻湖山，命笔研书数十番，叹息曰：「无以易说所书也。」止命匠就以金填其字，复揭之于一字门云。《四朝闻见录》甲集。</p></li>
<li><p><span id="宋轶三十二-吴说-4"></span>
席大光以母葬，碑铭皆数千言，属吴傅朋书之。大光立于碑侧，不数字必请傅朋憇偃，终日不能兼备。傅朋病之，至夜分潜起，秉烛而书。大光闻之起，立以文房玩好之物尽归之，预储六千缗而润毫，或曰：「傅朋之贫脱矣。」未几而大光死，傅朋叹曰：「吾之贫，分也；大光之死，由我也。」《贵耳集》卷下。《佩文斋书画谱》卷三十四。</p></li>
</ol>
</div>
<div id="蒋-璨" class="section level2">
<h2>
<span class="header-section-number">42.38</span> 蒋　璨<a class="anchor" aria-label="anchor" href="#%E8%92%8B-%E7%92%A8"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-蒋璨-1"></span>
蒋宣卿待制璨，绍兴中以善书著名，因救解岳侯，遂忤秦相，讽言者论罢，闲废十年。一日，忽报有中使至其家，时秦尚当国，老幼惊惶，虑有不测，蒋神色不变，徐而言曰：「主上圣明，吾无大过咎，且既从罢免，纵有后命，不过符下州郡处分耳，亦何至遣中使？此必美意。不然，亦当任之。」既而中使纳谒，具传上旨，赐以香茶、汤药、宫罗之属，又颁下翰苑所撰《宪圣慈烈皇后之弟吴八郡王》，盖神道碑，命蒋书之。蒋即奉敕，书以授中使而归。宪圣及后族锡赉至数千缗缣帛文房之具。蒋久闲废，颇窘匮，赖以少苏。《负暄野录》卷上。</li>
</ol>
</div>
<div id="杨无咎" class="section level2">
<h2>
<span class="header-section-number">42.39</span> 杨无咎<a class="anchor" aria-label="anchor" href="#%E6%9D%A8%E6%97%A0%E5%92%8E"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十二-杨无咎-1"></span>
杨补之世家清江，所居萧洲，有梅树，大如数间屋，苍皮斑藓，繁花如簇。补之日临画之，大得其趣，间以进之道君。道君曰：「村梅耳。」因自署「奉𠡠村梅」。更作踈枝冷叶，清意逼人，而道君北辕，不及见矣。南渡后，宫中以其梅张壁间，蜂蝶集其上，始惊怪，求补之，而补之已物故。《六研斋二笔》卷一。《南宋杂事诗》卷五。</p></li>
<li><p><span id="宋轶三十二-杨无咎-2"></span>
杨无咎，字补之，号逃禅老人，又号清夷长者。清江人，后寓豫章。高宗朝，以不直秦桧，累征不起。《书史会要》卷六。《图绘宝鉴》卷四。</p></li>
<li><p><span id="宋轶三十二-杨无咎-3"></span>
杨补之，子云之后，自蜀而移家清江。善画梅，秦桧求，竟不与也。《画品》卷一。《六研斋笔记》卷三。</p></li>
<li><p><span id="宋轶三十二-杨无咎-4"></span>
清江杨无咎补之……世所传「江西墨杨」，即其人也。《直斋书录解题》卷二十一。</p></li>
</ol>
</div>
<div id="李-唐" class="section level2">
<h2>
<span class="header-section-number">42.40</span> 李　唐<a class="anchor" aria-label="anchor" href="#%E6%9D%8E-%E5%94%90"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十二-李唐-1"></span>
李唐初至杭，无所知者，货楮画以自给，甚困。有中使识其笔，曰：「待诏作也。」唐因投谒，中使奏闻，而唐之画，杭人即贵之。唐尝有诗曰：「雪里烟村雨里滩，为之如易作之难。早知不入时人眼，多买胭脂画牡丹。」《续书画题跋记》卷一。《南宋杂事诗》卷五。《宋诗纪事》卷四十四。</p></li>
<li><p><span id="宋轶三十二-李唐-2"></span>
予家旧有〔李〕唐画《胡笳十八拍》，高宗亲书刘商辞，每拍留空绢，俾唐图画。亦尝见高宗称题唐画《晋文公复国图》横卷，有以见高宗雅爱唐画也。《画继补遗》卷下。《宋诗纪事》卷四十四。</p></li>
</ol>
</div>
<div id="赵-广" class="section level2">
<h2>
<span class="header-section-number">42.41</span> 赵　广<a class="anchor" aria-label="anchor" href="#%E8%B5%B5-%E5%B9%BF"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-赵广-1"></span>
赵广，合肥人，本李伯时家小史。伯时作画，每使侍左右，久之遂善画，尤工作马，几能乱真。建炎中陷贼。贼闻其善画，使图所掳妇人，广毅然辞以实不能画，胁以白刃，不从，遂断右手拇指遣去。而广平生实用左手，乱定惟画观音大士而已，又数年乃死。《老学庵笔记》卷二。《六研斋二笔》卷二。《佩文斋书画谱》卷五十二。《宋稗类钞》卷八。</li>
</ol>
</div>
<div id="萧-照" class="section level2">
<h2>
<span class="header-section-number">42.42</span> 萧　照<a class="anchor" aria-label="anchor" href="#%E8%90%A7-%E7%85%A7"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十二-萧照-1"></span>
萧照，濩泽人。颇知书，亦善画。靖康中，流入太行为盗。一日，掠至李唐，检其行囊，不过粉奁画笔而已。叩知其姓氏，照雅闻唐名，即辞贼，随唐南渡，得以亲炙。唐感其生全之恩，尽以所能授之。绍兴中，补迪功郎、画院待诏，赐金带。《图绘宝鉴》卷四。《西湖游览志余》卷十七。</p></li>
<li><p><span id="宋轶三十二-萧照-2"></span>
孤山凉堂，西湖奇绝处也。堂规模壮丽，下植梅数百株，以备游幸。堂成，中有素壁四堵，几三丈。高宗翌日命圣驾，有中贵人相语曰：「官家所至，壁乃素耶？宜绘壁。」亟命御前萧照往绘山水。照受命，即乞上方酒四斗，昏出孤山，每一鼓即饮一斗，尽一斗则一堵已成画，若此者四。画成，萧亦醉。圣驾至，则周行视壁间，为之叹赏。知为照画，赐以金帛。萧画无他长，唯能使玩者精神如在名山胜水间，不知其为画尔。《四朝闻见录》丙集。</p></li>
</ol>
</div>
<div id="毕良史" class="section level2">
<h2>
<span class="header-section-number">42.43</span> 毕良史<a class="anchor" aria-label="anchor" href="#%E6%AF%95%E8%89%AF%E5%8F%B2"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十二-毕良史-1"></span>
〔毕〕良史，字少董，蔡州人。略知书传，喜字学，粗得晋人笔法。少游京师，以买卖古器书画之属，出入贵人之门，当时谓之「毕偿卖」。遭兵火后，侨寓于兴国军，江西漕运蒋杰喜其辩慧，资给令赴行在，遂以古器书画之说动诸内侍，内侍皆喜之。上方搜寻古器书画之属，恨未有辩其真伪者，得良史甚悦。月给俸五十千，仍令内侍延请为门客。又得束修百余千，良史月得几二百千，而食客满门，随有辄尽。当时号为「穷孟尝」。有姓毕人合得文资恩泽，无宗族承受。良史邂逅得之，补文学。既得三京地，即拟官就禄于新复之地，留守司俾权知东明县。良史到县，乃搜求京城乱后遗弃古器书画一应古今骨董，买而藏之。会金人败盟，良史无所用心，乃教学，解《春秋》。及复得还归，遂尽载所有骨董而到行在，上大喜。于是以解《春秋》改京秩，自此人号良史为「毕骨董」。《三朝北盟会编》卷二百八。《六研斋二笔》卷四。《佩文斋书画谱》卷三十四。</p></li>
<li><p><span id="宋轶三十二-毕良史-2"></span>
〔毕良史〕留北境三年，著《春秋正辞》、《论语探古》。有宋城哲夫、李师微愿良，执经师之，宋执一卷书背立，且读且止；李执一卷书，向其师若有问者。而良史坐一榻上，后有二女奴，各有所执，而阿冬者坐其间，良史之季子也。女奴之髽者曰孙寿，冠者曰马惠真。好事者写为《翻经图》。《吴中旧事》。</p></li>
<li><p><span id="宋轶三十二-毕良史-3"></span>
毕少董命所居之室曰「死轩」。凡所服用，皆上古圹中之物，玉如彼含蝉是也。《研北杂志》卷下。《南宋杂事诗》卷一。</p></li>
<li><p><span id="宋轶三十二-毕良史-4"></span>
洪州娉婷市，五代钟传侍儿所居，后以名市，毕少董谓可对「温柔乡」。《研北杂志》卷下。</p></li>
</ol>
</div>
<div id="黄-振" class="section level2">
<h2>
<span class="header-section-number">42.44</span> 黄　振<a class="anchor" aria-label="anchor" href="#%E9%BB%84-%E6%8C%AF"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-黄振-1"></span>
见宋高宗<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%AE%8B%E8%BD%B6%E4%B8%89-%E5%AE%8B%E9%AB%98%E5%AE%97-98">98</a>。</li>
</ol>
</div>
<div id="菊夫人" class="section level2">
<h2>
<span class="header-section-number">42.45</span> 菊夫人<a class="anchor" aria-label="anchor" href="#%E8%8F%8A%E5%A4%AB%E4%BA%BA"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-菊夫人-1"></span>
思陵朝，掖庭有菊夫人者，善歌舞，妙音律，为仙韶院之冠，宫中号为菊部头。然颇以不获际幸为恨，即称疾告归。宦者陈源以厚礼聘归，蓄于西湖之适安园。一日，德寿按《梁州曲》舞，屡不称旨。提举官关礼知上意不乐，因从容奏曰：「此事非菊部头不可。」上遂令宣唤，于是再入掖禁，陈遂憾恨成疾。有某士者，颇知其事，演而为曲，名之曰《菊花新》以献之，陈大喜，酬以田宅金帛甚厚，其谱则教坊都管王公谨所作也。陈每闻歌，辄泪下不胜情，未几物故。《齐东野语》卷十六。《西湖游览志余》卷二十三。</li>
</ol>
</div>
<div id="沈之才" class="section level2">
<h2>
<span class="header-section-number">42.46</span> 沈之才<a class="anchor" aria-label="anchor" href="#%E6%B2%88%E4%B9%8B%E6%89%8D"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-沈之才-1"></span>
见宋高宗<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%AE%8B%E8%BD%B6%E4%B8%89-%E5%AE%8B%E9%AB%98%E5%AE%97-99">99</a>。</li>
</ol>
</div>
<div id="刘居中" class="section level2">
<h2>
<span class="header-section-number">42.47</span> 刘居中<a class="anchor" aria-label="anchor" href="#%E5%88%98%E5%B1%85%E4%B8%AD"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-刘居中-1"></span>
刘居中，京师人，少时隐于嵩山，居山颠最深处，曰控鹤庵。初与两人同处，率一两月，辄下山觅粮，登陟极艰苦，往往跻攀葛藟，穷日力乃至。两人不堪其忧，皆舍去，独刘居之自若，凡二十年，遭乱南来。绍兴间，尝召入宫，赐冲静处士。《夷坚乙志》卷十三。</li>
</ol>
</div>
<div id="苏云卿" class="section level2">
<h2>
<span class="header-section-number">42.48</span> 苏云卿<a class="anchor" aria-label="anchor" href="#%E8%8B%8F%E4%BA%91%E5%8D%BF"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十二-苏云卿-1"></span>
苏翁者，初不知其何许人。绍兴兵火末，来豫章东湖南岸，结庐独居。待邻右有恩礼，无良贱老穉，皆不失其懽心。故人爱且敬之，称曰苏翁，犹祖翁、妇翁云。身长七尺，美须髯，寡言笑。布褐草履，终岁不易。未尝疾病，筋力数倍于人，食啖与人亦倍。巨锸长柄，略与身等。披荆棘，转瓦砾，辟废地为圃。或区或架，或篱且堘。应四时蔬菜，不使一阙。艺植耘芟，皆有法度，灌注培壅，时刻不差。虽隆暑极寒，土石焦灼，草木冻死，圃中根荄芽甲，滋郁畅茂。以故蔬不绝圃，味视它圃蔬为最胜。市鬻者，利倍而售速。每先期输，直不二价，而人无异辞。昼尔治圃，宵尔织履。屦坚韧，革舄可穿，屦不可败。织未脱手，人争贸之以馈远，号曰苏公屦。薪米不至匮乏，且有余羡。喜周急，人有贷假，随力所及应之，负偿一不经意。闭门高卧，或危坐终日，人莫测识。先是高宗南渡，急贤如饥渴。时张公浚为相，驰书函金币，且移书属豫章漕及帅曰：「余乡人苏云卿，管、乐流亚，遯迹湖海有年矣。近闻灌园东湖，其高风伟节，非折简所能屈。幸亲造其庐，为我必致之。」漕、帅密谕物色，彼人曰：「此有灌园苏翁者，无云卿也。」漕、帅即相与变服为游客，入其圃，翁运锄不顾。二客前揖与语，翁良久问客何从来，乃延入室。土锉竹几，辉光溢然。地无纤尘，案上留《西汉书》一册。二客神融意消，恍若自失。默计曰：「此为苏云卿也，必矣。」既而汲泉煮茗，意稍款接。客遂扣曰：「翁仙里何地？」徐曰：「广汉。」客曰：「张德远，广汉人，翁当识之。」曰：「识之。」客遂泛问张公世系材品，翁历历陈叙，且曰：「不知张今何官？」盖其初不料张公使其访己，而欲致之也。二客遂笑谓翁曰：「某等备乏漕、帅，实非游者。张公今秉相权，今某等造庐，以礼致公，共济大业。」出书函金币于其案上。翁色遽变，喉中隐隐有声，似怨张公暴己者。至是，始知翁广汉人，即云卿是已。然终不知云卿其字邪，抑名邪？继旌旗填委，坚请翁同载以归。再三谢，不可，许诘朝上谒。越夕，遣吏迎伺，则扃户然。从他径排闼入，惟书币留案上，俨然如昨日。室空，而人不可得见矣。形迹辽绝，莫知所终。《游宦纪闻》卷三。《林下偶谈》卷四。《宋稗类钞》卷二。</p></li>
<li><p><span id="宋轶三十二-苏云卿-2"></span>
苏云卿，广汉人，隐东湖。张魏公为相，使帅、漕挽其来。一夕遁去，不知所之。真文忠为诗曰：「魏公孤忠如孔明，赤手能支天柱倾。苏公高节如子陵，寸胶解使黄河清。等是世间少不得，问津耦耕各其适。后人未可轻雌黄，两翁之心秋月白。」《困学纪闻》卷十八。</p></li>
</ol>
</div>
<div id="刘勉之" class="section level2">
<h2>
<span class="header-section-number">42.49</span> 刘勉之<a class="anchor" aria-label="anchor" href="#%E5%88%98%E5%8B%89%E4%B9%8B"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-刘勉之-1"></span>
赵忠简当国，以近臣荐，起处士刘致中，至则赵去，秦代之矣。刘报罢归。尹少稷柬之云：「徒然五侍从，不办一书生。」《后村诗话》前集卷二。</li>
</ol>
</div>
<div id="姚孝锡" class="section level2">
<h2>
<span class="header-section-number">42.50</span> 姚孝锡<a class="anchor" aria-label="anchor" href="#%E5%A7%9A%E5%AD%9D%E9%94%A1"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-姚孝锡-1"></span>
姚孝锡，字仲纯，丰县人，登宣和六年第，调代州兵曹。金人寇雁门，州将恇怯议降，孝锡竟投床大鼾，不与其议。既得脱去，遂往五台薄移疾不仕，因家焉，时年方三十九。治生积粟至数万石，遇饥岁，尽出以赈贫乏，乡人德之。所居正据五台之胜，亭榭数十，花木百亩。中岁，尽以家事付诸子，日与宾朋放浪山水诗酒间，自号醉轩。至八十三乃终。《齐东野语》卷十一。《宋诗纪事》卷三十九。</li>
</ol>
</div>
<div id="蒋-㻅" class="section level2">
<h2>
<span class="header-section-number">42.51</span> 蒋　㻅<a class="anchor" aria-label="anchor" href="#%E8%92%8B-%E3%BB%85"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-蒋㻅-1"></span>
慈溪蒋季庄，当宣和间，鄙王氏之学，不事科举，闭门穷经，不妄与人接。高抑崇居明州城中，率一岁四五访其庐。季庄闻其至，必倒屣出迎，相对小室，极意讲论，自昼竟夜，殆忘寝食。告去则送之数里，相得欢甚。或问抑崇曰：「蒋君不多与人周旋，而独厚于公，公亦惓惓于彼，愿闻其故。」抑崇曰：「闶终岁读书，凡有疑而未判，与所缺而未知者，每积至数十，辄一扣之，无不迎刃而解。」《容斋三笔》卷六。</li>
</ol>
</div>
<div id="王茂刚" class="section level2">
<h2>
<span class="header-section-number">42.52</span> 王茂刚<a class="anchor" aria-label="anchor" href="#%E7%8E%8B%E8%8C%82%E5%88%9A"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-王茂刚-1"></span>
王茂刚，居明之林村，在岩壑深处，有弟不甚学问，使颛治生以糊口，而刻意读书，足迹未尝妄出，尤邃于《周易》。沈焕通判州事，尝访之。其见趣绝出于传注之外云。《容斋三笔》卷六。《延祐四明志》卷四。</li>
</ol>
</div>
<div id="周日章" class="section level2">
<h2>
<span class="header-section-number">42.53</span> 周日章<a class="anchor" aria-label="anchor" href="#%E5%91%A8%E6%97%A5%E7%AB%A0"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-周日章-1"></span>
周日章，信州永丰人。操行介洁，为邑人所敬。开门授徒，仅有以自给，非其义一毫不取。家至贫，常终日绝食，邻里或以薄少致馈。时时不继，宁与妻子忍饿，卒不以求人。隆寒披纸裘，客有就访，亦欣然延纳。望其容貌，听其论议，莫不耸然。县尉谢生遗以袭衣，曰：「先生未尝有求，吾自欲致其勤勤耳，受之无伤也。」日章笑答曰：「一衣与万锺等耳，傥无名受之，是不辨礼义也。」卒辞之。《容斋三笔》卷六。</li>
</ol>
</div>
<div id="顾主簿" class="section level2">
<h2>
<span class="header-section-number">42.54</span> 顾主簿<a class="anchor" aria-label="anchor" href="#%E9%A1%BE%E4%B8%BB%E7%B0%BF"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-顾主簿-1"></span>
顾主簿，不知何许人，南渡后寓于慈溪。廉介有常，安于贫贱，不蕲人之知。至于践履间，虽细事不苟也。平旦起，俟卖菜者过门，问菜把直几何，随所言酬之。他饮食布帛亦然。久之人皆信服，不忍欺。苟一日之用足，则玩心坟典，不事交游。里中有不安其分、武断强忮者，相与讥之，曰：「汝岂顾主簿耶？」《容斋三笔》卷六。</li>
</ol>
</div>
<div id="陆凝之" class="section level2">
<h2>
<span class="header-section-number">42.55</span> 陆凝之<a class="anchor" aria-label="anchor" href="#%E9%99%86%E5%87%9D%E4%B9%8B"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十二-陆凝之-1"></span>
陆凝之，字永仲，号石室，余杭人。丰神隽拔，论议倜傥，尤好为诗。少年以计偕入汴郡，法从见之，疑其为仙，邀陆杂坐，命相者某道人视之。道人于群官中指陆曰：「这官人只是秀才。」诸公因叩以科第，则曰：「且还山修读。」陆大不得意。道人临别，揖赠以粒丹，曰：「缓急幸用之。」陆亦异其人，寘丹襦带中。果报罢，垂翅南归，舟循汴，风激浪怒，舟不能胜，亟抽带中丹投舟外，风浪始帖息。陆举手谢天，幸不葬鱼腹。汴上有呼其姓名者，则道人也。丹粒炯然已在道人掌中，曰：「吾丹欲济子之身，非济舟用也。」陆方从道人再觅丹，汴流急，不得语，陆惘然而已。归用其说，隐于大涤洞天之石室。人因以「石室」称之。《四朝闻见录》乙集。《西湖游览志余》卷十五。《宋诗纪事》卷五十。</p></li>
<li><p><span id="宋轶三十二-陆凝之-2"></span>
光尧退处北宫，思大涤双迳之胜，先幸大涤，道流清宫以竢，时宪圣亦侍。……进主观者，问以「山中颇有能诗客否」？观师素怜陆，乃以陆对，进陆行卷。太上读数首，太息曰：「布衣入翰林可也，归当语大哥。」宪圣从旁赞曰：「太上只好休。既是山林隐士，必不要人知，他要官职做甚？看引得大哥定要他出山，却是苦他。」太上深以为然，遂不以语孝宗。《四朝闻见录》乙集。《宋诗纪事》卷五十。</p></li>
</ol>
</div>
<div id="张风子" class="section level2">
<h2>
<span class="header-section-number">42.56</span> 张风子<a class="anchor" aria-label="anchor" href="#%E5%BC%A0%E9%A3%8E%E5%AD%90"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-张风子-1"></span>
张风子者，不知何许人。绍兴中来鄱阳，止于申氏客邸，每旦出卖相，晚辄醉归。与人言，初若可晓，忽堕莽眇中，不可复问。养一鸡一画眉，冬之夜，炽炭满炉，自坐床上，而置二虫于两旁，火将尽，必言曰：「向火已暖，可睡矣。」最善呼鼠，申媪以为请，张散饭于地，诵偈数句，少顷，众鼠累累而至，或缘隙钻穴，盖以百数，聚于前，攫饭而食。食罢，张曰：「好去，勿得啮衣服损器皿，群鸣跳踉。在东归东，在西归西，勿得乱行。苟犯令，必杀汝。」鼠默默引去，不敢出声。或请除之，则用诵呪而遣往官食中，云：「法不许杀也。」目光绀碧如镜，旋溺时直溅丈许乃堕。好歌《满庭芳》，词曰：「咄哉牛儿，心壮力壮，几人能可牵系。为爱原上，娇嫩草萋萋。只管侵青逐翠，奔走后、岂顾群迷。争知道，山遥水远，回首到家迟。　牧童，能有智，长绳牢把，短稍高。任从它，入泥入水无为。我自心调步稳，青松下、横笛长吹。当归处，人牛不见，正是月明时。」《夷坚丙志》卷十八。</li>
</ol>
</div>
<div id="耿听声" class="section level2">
<h2>
<span class="header-section-number">42.57</span> 耿听声<a class="anchor" aria-label="anchor" href="#%E8%80%BF%E5%90%AC%E5%A3%B0"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十二-耿听声-1"></span>
耿听声者，兼能嗅衣物以知吉凶贵贱。德寿闻其名，取宫人扇百余，杂以上及中宫所御，令小黄门持扣之。耿嗅至后扇云：「此圣人也，然有阴气。」至上扇，乃呼万岁。上奇之，呼入北宫，又取妃嫔珠冠十数示之。至一冠，奏曰：「此有尸气。」时张贵妃薨，此其故物也。《齐东野语》卷十五。</p></li>
<li><p><span id="宋轶三十二-耿听声-2"></span>
见夏震<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html#%E5%AE%8B%E8%BD%B6%E4%B8%89%E5%8D%81%E4%BA%94-%E5%A4%8F%E9%9C%87-1">1</a>。</p></li>
</ol>
</div>
<div id="释宗回" class="section level2">
<h2>
<span class="header-section-number">42.58</span> 释宗回<a class="anchor" aria-label="anchor" href="#%E9%87%8A%E5%AE%97%E5%9B%9E"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-释宗回-1"></span>
僧宗回者，累建法席，最后住南剑之西岩，道行素高。寺多种茶，回令人芟除繁枝，欲异时益茂盛，实无它心。有僧不得志于寺，诣剑浦县诉云：「回虑经界法行，茶税或增，故尔。」县知其妄，挞逐之。僧复告于郡，郡守亦素闻回名，不然其言，复挞之。僧不胜忿，诣漕台言所诉皆实，而为郡县抑屈如此，乞移考它郡。漕使下其事于建州，州遣吏逮回。吏至，促其行，回曰：「幸宽我一夕，必厚报。」吏许为留。回谓其徒曰：「是僧已再受杖，吾若往自直，则彼复得罪，岂忍为此！吾不自言，则罪及吾，吾亦不能甘，不如去此。」僧徒意其欲遁，或有束装拟俱去者。明旦，回命击鼓升座，慰谢大众毕，即唱偈曰：「使命来追不暂停，不如长往事分明。从来一个无生曲，且喜今朝调得成。」瞑目而化。时绍兴十九年。《夷坚甲志》卷五。</li>
</ol>
</div>
<div id="释慧兰" class="section level2">
<h2>
<span class="header-section-number">42.59</span> 释慧兰<a class="anchor" aria-label="anchor" href="#%E9%87%8A%E6%85%A7%E5%85%B0"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-释慧兰-1"></span>
和州光孝慧兰禅师，不知何许人也，自号碧落道人。尝以触衣书七佛名，丛林称为「兰布裩」。……建炎末，逆虏犯淮，执师见酋长，长曰：「闻我名否？」师曰：「我所闻者，惟大宋天子之名。」长恚，令左右以锤击之，锤至辄断坏。长惊异，延麾下敬事之。经旬，师索薪自焚，无敢供者。亲拾薪成龛，怡然端坐。烟焰一起，流光四腾，虏跪伏灼肤者多。火绝，得五色舍利，并其骨而北归。所执僧尼，悉得自便。和人至今咏之。《五灯会元》卷十二。</li>
</ol>
</div>
<div id="释浄师" class="section level2">
<h2>
<span class="header-section-number">42.60</span> 释浄师<a class="anchor" aria-label="anchor" href="#%E9%87%8A%E6%B5%84%E5%B8%88"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-释浄师-1"></span>
释浄师，住杭州临平广严院，善草圣，圆熟有法。绍兴初，被召作草。首书「名花倾国两相欢」，帝不悦，赐罢。《书史会要》补遗。《南宋杂事诗》卷六引《游名山记》。</li>
</ol>
</div>
<div id="释法一" class="section level2">
<h2>
<span class="header-section-number">42.61</span> 释法一<a class="anchor" aria-label="anchor" href="#%E9%87%8A%E6%B3%95%E4%B8%80"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-释法一-1"></span>
僧法一、宗杲，自东都避乱渡江，各一笠。杲笠中有黄金钗，每自检视。一伺知之。杲起奏厕，一亟探钗掷江中。杲还，亡钗，不敢言而色变。一叱之曰：「与汝共学了生死大事，乃眷眷此物耶！我适已为汝投之江流矣。」杲展坐具，作礼而行。《老学庵笔记》卷三。《宋稗类钞》卷二。</li>
</ol>
</div>
<div id="释宗杲" class="section level2">
<h2>
<span class="header-section-number">42.62</span> 释宗杲<a class="anchor" aria-label="anchor" href="#%E9%87%8A%E5%AE%97%E6%9D%B2"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十二-释宗杲-1"></span>
见释法一<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html#%E5%AE%8B%E8%BD%B6%E4%B8%89%E5%8D%81%E4%BA%8C-%E9%87%8A%E6%B3%95%E4%B8%80-1">1</a>。</p></li>
<li><p><span id="宋轶三十二-释宗杲-2"></span>
〔张公子韶〕与径山主僧宗杲为莫逆交。时缁流之赴宗杲者二千余众，径山虽巨刹，至无所容，宗杲更敞千僧合以居之，而公往来其间。〔秦〕桧恐其议己，于是言者论公与宗杲谤讪朝政。《宋名臣言行录》别集下卷九。</p></li>
<li><p><span id="宋轶三十二-释宗杲-3"></span>
大慧名妙喜。张公九成，字子韶，自为士时已耽释学，尝与妙喜往来，然不过为世外交。张公自以直言忤秦桧，桧既窜斥张公，廉知其素所往来者，所善独妙喜，遂杖妙喜背，刺为卒于南海。妙喜色未尝动。后桧死，孝宗果放还，复居径山。有劝之去其墨者，妙喜笑拒不答。孝宗怜而敬之，宠眷尤厚，赐金钵、袈裟，舆前用青盖，赐号大慧。《四朝闻见录》甲集。</p></li>
<li><p><span id="宋轶三十二-释宗杲-4"></span>
《江乡志》末卷《杂记门》云：佛日大师宗杲，每住名山，七月遇苏文忠忌日，必集其徒修供以荐。尝谓张子韶侍郎曰：「老僧东坡后身。」张曰：「师笔端有大辩才，非老先生而何！」《宾退录》卷四。</p></li>
</ol>
</div>
<div id="释宗昂" class="section level2">
<h2>
<span class="header-section-number">42.63</span> 释宗昂<a class="anchor" aria-label="anchor" href="#%E9%87%8A%E5%AE%97%E6%98%82"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-释宗昂-1"></span>
僧宗昂住会稽能仁寺。有故相寓寺中，已而复相，宗昂被敕住持。郎官马子约题诗法堂壁间曰：「十年衰病卧林泉，鹓鹭群飞竞刺天。黄纸除书犹到汝，固知清世不遗贤。」《老学庵笔记》卷四。</li>
</ol>
</div>
<div id="释晞颜" class="section level2">
<h2>
<span class="header-section-number">42.64</span> 释晞颜<a class="anchor" aria-label="anchor" href="#%E9%87%8A%E6%99%9E%E9%A2%9C"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-释晞颜-1"></span>
〔晞颜〕文藻高妙，后进爱慕。……尝步菜畦，见垦掘杀伤之多，遂不复茹蔬，惟买海苔三百六十斤，日取一斤供粥饭。《补续高僧传》卷三。《宋诗纪事》卷九十三。</li>
</ol>
</div>
<div id="陈吉老" class="section level2">
<h2>
<span class="header-section-number">42.65</span> 陈吉老<a class="anchor" aria-label="anchor" href="#%E9%99%88%E5%90%89%E8%80%81"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-陈吉老-1"></span>
陈吉老，淮人，业医，名动京师。开封府有富人，祗一子，忽见正物皆以为偏，凡几案书册之类，排设整齐，必更移令斜，自以为直，以至书写尺牍，莫不皆然。父母甚忧之，历聘医者皆不晓。人以吉老为言，遂子致恳。既告退，独留其子。父怪久不归，遣人询之，则曰已办筵设矣。声乐颇盛，酬劝无算，酣醉乃罢，置卧轿中，使人扛之，高下其手，常令倾侧，展转久之，方令登榻，安寝达旦，酒醒，遣之归。前日斜侧物皆理之使正，父母再三试之，病已脱然矣。媪厚为之谢，且问治之方。吉老云：「令嗣无他疾，醉中尝闪倒，有肝一叶搭在肺上不能下，今复饮之醉，则肺胀，展转之则肝亦垂，目视自如旧矣。」后过南方。绍兴中，名倾浙右。《云麓漫钞》卷五。</li>
</ol>
</div>
<div id="王继先" class="section level2">
<h2>
<span class="header-section-number">42.66</span> 王继先<a class="anchor" aria-label="anchor" href="#%E7%8E%8B%E7%BB%A7%E5%85%88"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十二-王继先-1"></span>
余稚年入闽过福，闻有黑虎王医师者，富甲一郡，问之，则继先之别名也。继先世业医，其大父居京师，以黑虎丹自名，因号「黑虎王家」。及继先幸于高宗，积官留后，通国称为医师，虽贬犹得丽于称谓焉。初，秦桧擅权而未张，颇赂上左右以固宠，继先寔表里之。当其盛时，势焰与桧挈大，张去为而下不论也。诸大帅率相与父事，王胜在偏校，因韩蕲王以求见，首愿为养子，遂帅金陵军。闻者争傚，不以为怪。桧欲贵其婣族，不自言，每请进继先之党与官，继先亦乘间为桧请，诸子至列延阁，金紫盈门。揜顾赇谢，攘市便腴，抑民子女为妾侍，罪不可胜纪，而衣凭城社，中外不敢议者三十年。绍兴辛巳六月，蜀人杜华老为南床，拟击之而未发。会边衅启，继先首辇重宝为南遁计，都城为之骚然。上闻之不乐。刘武忠锜帅京口，请以先发制人之策，决用兵。上意犹隐忍不决，亶欲以兵应。继先素怯，犹幸和议之坚以窃安，因间言于上曰：「边鄙本无事，盖新进用主兵官，好作弗靖，欲邀功耳。各斩一二人，和可复固。」上不答，徐谓侍貂曰：「是欲我斩刘锜耶？」于是素轧其下而不得逞者，颇浸润及之矣。逆亮索我大臣，廷遣徐嚞、张抡往聘，亮以非指，使谏议大夫韩汝嘉至盱眙止之，更令遣所索。奏至，上适在刘婕妤阁，当馈辍食，婕妤怪之，问诸侍貂而得其繇，进说宽譬，颇与继先之言符，上大惊，问曰：「汝安得此？」婕妤不能隐，具以所闻对。遂益怒。丁未，诏婕妤归别第。莘老遂上疏，列其十罪。初进读，玉色犹怫然，莘老扣榻曰：「臣以执法事陛下，不能去一医，死不敢退。」犹未许，因密言外议谓继先以左道幸，恐谤议丛起，臣且不忍听。上始变色首肯，罢朝，使宣旨曰：「朕以显仁饵汝药，故假尔宠，今言者如此，当不复有面目见朕，期三日有施行，其自图之。」辛亥，遂诏继先居于福，子孙勒停，都城田宅皆没官，奴婢之强鬻者从便。令下，中外大悦。《桯史》卷九。</p></li>
<li><p><span id="宋轶三十二-王继先-2"></span>
王继先以医术际遇高宗。当高宗款谒郊宫，仅先期二日，有瘤隐于顶，将不胜其冠冕。上忧甚，诏草泽。继先应诏而至，既视上，则笑曰：「无贻圣虑，来日愈矣。」既用药，瘤自顶移于肩，随即消，若未尝有，上遂郊见天地。上尝以泻疾召继先，继先至则奏曰：「臣渴甚，乞先宣赐瓜而后静心诊御。」上急召太官赐瓜。继先先食之既，上觉其食瓜甘美，则问继先：「朕可食此乎？」继先曰：「臣死罪，索瓜固将以启陛下食此也。」诏进瓜，上食之甚适，泻亦随止。左右惊，上亦疑，问继先曰：「此何方也？」继先曰：「上所患中暑，故泻，瓜亦能消暑尔。」大率皆类此。其后久虚东宫，台臣论继先进药无效，安置福州，因家焉。《四朝闻见录》丙集。</p></li>
<li><p><span id="宋轶三十二-王继先-3"></span>
见宋高宗<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%AE%8B%E8%BD%B6%E4%B8%89-%E5%AE%8B%E9%AB%98%E5%AE%97-69">69</a>。</p></li>
<li><p><span id="宋轶三十二-王继先-4"></span>
医官王继先于宅傍创一别馆，专以收蓄俳人。继先则蓄临安府名妓刘荣奴，其子悦道则蓄金盼盼，父子聚麀，伤风败教。又令所买妓女时作歌舞。及闻渊圣皇帝升遐，举家仍复燕饮，乃令妓女舞而不歌，举手顿足为戏，名为哑乐。继先又于湖州地名旧馆别创大第，工毕之日，自都下载见钱二十万贯，前往排垛，谓之「镇宅钱」。《三朝北盟会编》卷二百三十。《南宋杂事诗》卷一。</p></li>
<li><p><span id="宋轶三十二-王继先-5"></span>
〔王〕继先于都城广造第宅，多侵官司地分，如陶家巷寨屋、丰乐桥官地。……屋宇台榭皆高广宏丽，都人谓之「快乐仙宫」。《三朝北盟会编》卷二百三十。《南宋杂事诗》卷五。</p></li>
<li><p><span id="宋轶三十二-王继先-6"></span>
绍兴间，王继先号王医师，驰名一时。继而得罪，押往福州居住。族叔祖宫教，时赴长沙倅，素识其人，适邂逅旅舍，小酌以慰荐之，因求察脉。王忽愀然曰：「某受知既久，不敢不告。脉证颇异，所谓脉病人不病者，其应当在十日之内，宜亟反辕，尚可及也。」因泣以别。时宫教康强无疾，疑其为妄，然素信其术，于是即日回辕。仅至家数日而殂。《齐东野语》卷十八。</p></li>
</ol>
</div>
<div id="王-泾" class="section level2">
<h2>
<span class="header-section-number">42.67</span> 王　泾<a class="anchor" aria-label="anchor" href="#%E7%8E%8B-%E6%B3%BE"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十二-王泾-1"></span>
见宋高宗<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%AE%8B%E8%BD%B6%E4%B8%89-%E5%AE%8B%E9%AB%98%E5%AE%97-69">69</a>。</p></li>
<li><p><span id="宋轶三十二-王泾-2"></span>
王泾亦颇宗〔王〕继先，术亦有奇验，然用药多孟浪。高宗居北宫，苦脾疾，泾误用泻药，竟至大渐。孝宗欲戮之市朝，宪圣以为恐自此医者不敢进药，止命天府杖其背，黥海山。泾先怀金箔以入，既杖，则以傅疮，若未尝受杖者。后放还，居天街，犹揭榜于门曰「四朝御诊王防御」。有轻薄子以小楮帖其旁云：「本家兼施泻药。」王慙甚。《四朝闻见录》丙集。</p></li>
</ol>
</div>
<div id="詹-成" class="section level2">
<h2>
<span class="header-section-number">42.68</span> 詹　成<a class="anchor" aria-label="anchor" href="#%E8%A9%B9-%E6%88%90"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-詹成-1"></span>
詹成者，宋高宗朝匠人，雕刻精妙无比。尝见所造鸟笼，四面花版，皆于竹片上刻成宫室、人物、山水、花木、禽鸟，纤悉具备，其细若缕，而且玲珑活动。求之二百余年来，无复此一人矣。《南村辍耕录》卷五。</li>
</ol>
</div>
<div id="宋五嫂" class="section level2">
<h2>
<span class="header-section-number">42.69</span> 宋五嫂<a class="anchor" aria-label="anchor" href="#%E5%AE%8B%E4%BA%94%E5%AB%82"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十二-宋五嫂-1"></span>
宋五嫂者，汴酒家妇，善作鱼羹，至是侨寓苏堤。光尧召见之，询旧凄然，令进鱼羮，人竞市之，遂成富媪。朱静佳六言诗云：「柳下白头钓叟，不知生长何年。前度君王游幸，卖鱼收得金钱。」《西湖游览志余》卷三。《武林旧事》卷三。</p></li>
<li><p><span id="宋轶三十二-宋五嫂-2"></span>
见宋孝宗<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%AE%8B%E8%BD%B6%E4%B8%89-%E5%AE%8B%E5%AD%9D%E5%AE%97-27">27</a>。</p></li>
</ol>
</div>
<div id="许叔微" class="section level2">
<h2>
<span class="header-section-number">42.70</span> 许叔微<a class="anchor" aria-label="anchor" href="#%E8%AE%B8%E5%8F%94%E5%BE%AE"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十二-许叔微-1"></span>
许叔微，字知可，真州人。家素贫，梦人告之曰：「汝欲登科，须积阴德。」许度力不足，惟从事于医乃可，遂留意方书。久之，所活不可胜计。复梦前人来，持一诗赠之，其词曰：「药有阴功，陈楼间处。堂上呼卢，喝六作五。」既觉，姑记之于牍。绍兴壬子，第六人登科，用升甲恩如第五，得职官。其上陈祖言，其下楼材也。梦已先定矣。呼卢者，胪传之义云。《夷坚甲志》卷五。</p></li>
<li><p><span id="宋轶三十二-许叔微-2"></span>
许叔微敬事白衣观音，求登科第，夜梦观音，谓之曰：「汝前生无恩德及人，如欲登第，以药饵济惠世人，必获福报。」叔微敬信其言。将及二载，复梦观音以偈赠之曰：「药有阴功，陈楼间处。殿上呼胪，喝六得五。」其后以张九成榜中得第六名，以太学恩例升第五名。《善诱文》。</p></li>
<li><p><span id="宋轶三十二-许叔微-3"></span>
〔张〕子韶榜中有许叔微，尝梦有人告之曰：「汝无及第分。」……叔微曰：「行阴德可否？」其人颔首而去。叔微自此遂学医，颇有得。无何，其乡中大疫，叔微极力拯疗之，往往获全活者颇多。一夕，复梦其人唱四句云：「呼卢殿上，请何是主。王陈间隔，呼六为五。」及是榜，子韶既魁，王郊第四人，陈祖吉第五人，叔微第六人。叔微又系该恩人，升一名，遂得第五人恩例，所谓「王陈间隔，呼六得五。」其亲切如此。「呼卢」者，传胪之谓也。《北窗炙輠录》卷下。《古谣谚》卷六十二。</p></li>
</ol>
</div>
<div id="杨-迈" class="section level2">
<h2>
<span class="header-section-number">42.71</span> 杨　迈<a class="anchor" aria-label="anchor" href="#%E6%9D%A8-%E8%BF%88"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-杨迈-1"></span>
里谚有「张果老撑铁船」之语，以为难遇不复可见也。乡人杨元臯为举子时，尝梦人告之曰：「子欲及第，除是撞着张果老撑铁船。」元臯心甚疑之。绍兴初，以乡举就吉州类试，一禅刹为试院。元臯试毕，忽回顾壁间有画一老人撑船，旁题云「此是张果老撑铁船处」。元臯喜，以为符梦中之言。牓揭，吉州之士中者六七人，元臯预其一。元臯名迈。《独醒杂志》卷十。</li>
</ol>
</div>
<div id="黄-丰-冯-谔" class="section level2">
<h2>
<span class="header-section-number">42.72</span> 黄　丰　冯　谔<a class="anchor" aria-label="anchor" href="#%E9%BB%84-%E4%B8%B0-%E5%86%AF-%E8%B0%94"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-黄-1"></span> <span id="宋轶三十二-丰-1"></span> <span id="宋轶三十二-冯-1"></span> <span id="宋轶三十二-谔-1"></span>
邵武士人黄丰、冯谔，一乡佳士也。同谒本郡福□王庙求梦，梦有「黄三元、冯尚书」之语，皆喜自负。其后，丰以应武举作解头，又连魁文解，竟不第。所谓「三元」乃如此。谔试南省，名在第二，廷对中甲科，为临安府教授，摄国子正。与同年林大鼐梅卿厚善。林骤得位至吏部尚书，荐谔自代，未及用，卒于官。所谓「尚书」乃如此。《夷坚丙志》卷十六。</li>
</ol>
</div>
<div id="陈-修" class="section level2">
<h2>
<span class="header-section-number">42.73</span> 陈　修<a class="anchor" aria-label="anchor" href="#%E9%99%88-%E4%BF%AE"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-陈修-1"></span>
绍兴间，黄公度榜第三人陈修，福州人，解试《四海想中兴之美赋》，第五韵隔对云：「葱岭金堤，不日复广轮之土；泰山玉牒，何时清封禅之尘。」时诸郡试卷多经御览，高宗亲书此联于幅纸，黏之殿壁。及唱名，玉音云：「卿便是陈修？」吟诵此联，凄然出涕，问：「卿年几何？」对曰：「臣年七十三。」问：「卿有几子？」对曰：「臣尚未娶。」乃诏出内人施氏嫁之，年三十，赀奁甚厚。时人戏为之语曰：「新人若问郎年几，五十年前二十三。」《鹤林玉露》乙编卷六。《湖海新闻夷坚续志》后集卷二。《西湖游览志余》卷二。《尧山堂外纪》卷五十八。《坚瓠甲集》卷三。《宋稗类钞》卷二。</li>
</ol>
</div>
<div id="方-翥" class="section level2">
<h2>
<span class="header-section-number">42.74</span> 方　翥<a class="anchor" aria-label="anchor" href="#%E6%96%B9-%E7%BF%A5"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十二-方翥-1"></span>
方翥，兴化人，解试《中兴日月可冀赋》，一联云：「伫观僚属，复光司隶之仪；忍死须臾，咸泣山东之泪。」亦经御览，亲笔录记。唱名日，特命加一资。《鹤林玉露》乙编卷六。</p></li>
<li><p><span id="宋轶三十二-方翥-2"></span>
莆田方翥试南宫，第三场欲出纳卷，有物碍其足，视之，则一卷子，止有前二篇，其文亦通畅，不解何以不终卷而弃于地也。翥笔端俊甚，以其绪余足成之，并出中门，投之幕中，一时不暇记其姓名，翥既中第，亦不复省问。他年，翥为馆职，偶及试闱异事，因及之。偶有客在坐，同年也，默不一语。翼日，具冠裳造方，自叙本末。言：「试日，疾不能支。吾扶拽而出，所谓试卷者，莫记所在，已绝望矣。一旦榜至，乃在选中。恍然疑姓名之偶同，幸未尝与人言。亟入京物色之，良是，借真卷观之，俨然有续成者，竟莫测所以。今日乃知出君之笔，君，吾恩人也。」方笑谢而已。《齐东野语》卷五。《宋稗类钞》卷二。</p></li>
</ol>
</div>
<div id="杨汝南" class="section level2">
<h2>
<span class="header-section-number">42.75</span> 杨汝南<a class="anchor" aria-label="anchor" href="#%E6%9D%A8%E6%B1%9D%E5%8D%97"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-杨汝南-1"></span>
清漳杨汝南，少年时，以乡贡试临安。待捷旅邸，夜梦有人以油沃其首，惊而寤。牓既出，辄不利，如是者三，窃怪之。绍兴乙丑，复与计偕，惧其复梦也，榜揭之夕，招同邸者告以故，益市酒殽，明烛张博具，相与剧饮，期以达旦。夜向阑，四壁咸寂，有仆曰刘五，卧西牗下，呻呼如魇。亟振而呼之醒，乃具言初以执灸之勚，视博方酣，幸主之不呼，窃就枕。忽有二人者扛油鼎自楼而登，仓皇若有所访，顾见主之在坐也，执而注之，我怒而争，是以靥。汝南闻之大恸，曰：「二千里远役，今复已矣！」同邸亦相与叹咤，为之罢博。及明，漫强之观榜，而其名俨然中焉。视榜陈于地，黯若有迹，振衣拂之，油渍其上，盖御史涖书淡墨，以夜仓猝覆灯盌，吏不敢以告也。《桯史》卷二。《宋稗类钞》卷二。</li>
</ol>
</div>
<div id="胡克己" class="section level2">
<h2>
<span class="header-section-number">42.76</span> 胡克己<a class="anchor" aria-label="anchor" href="#%E8%83%A1%E5%85%8B%E5%B7%B1"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-胡克己-1"></span>
胡克己，字叔平，温州人。绍兴庚申应乡举，语其妻曰：「吾梦棘闱晨启，它人未暇进，独先入坐堂上，今兹必首选。」妻曰：「不然。君不忆《论语》乎？《先进》者，第十一也。」暨揭榜，果如妻言。《夷坚甲志》卷四。</li>
</ol>
</div>
<div id="徐-履" class="section level2">
<h2>
<span class="header-section-number">42.77</span> 徐　履<a class="anchor" aria-label="anchor" href="#%E5%BE%90-%E5%B1%A5"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十二-徐履-1"></span>
徐履，南省第一人。时秦桧欲妻以女，因阳狂，廷对不答一字，乃附第五甲末。时人为之语曰：「殿榜若还颠倒挂，徐履依前作状元。」终朝请郎。《绍兴十八年同年小录》。</p></li>
<li><p><span id="宋轶三十二-徐履-2"></span>
淳熙间，省元徐履，因功名之念太重，遂有心恙之疾。殿试，用卷子写一枝竹，题曰：「画竹一竿，送上试官。」朝廷亦优容之。以省元身后一官与其子。《贵耳集》卷下。</p></li>
</ol>
</div>
<div id="鲁" class="section level2">
<h2>
<span class="header-section-number">42.78</span> 鲁<a class="anchor" aria-label="anchor" href="#%E9%B2%81"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-鲁-1"></span>
绍兴二十一年，秀州当湖人鲁赴省试。第一场出，忆赋中第七韵忘押官韵，顾无术可取。次日，彷徨于案间，惘然如失。皂衣吏问知其故，言曰：「我能为君盗此卷。然吾家甚贫，当有以报我。」丁宁至三四，许谢钱二百千，乃去。犹疑其不然。未几，果取至，即涂乙以付之。询其姓氏，曰：「某为蔡十九郎，居于暗门里某巷第几家。差在贡院，未能出。」且以批字倩达其家。试罢，持所许钱及书访其家。妻见之，泣曰：「吾夫亡于院中，今两举矣，尚能念家贫邪？」是年登第，复厚恤之。《夷坚丙志》卷七。</li>
</ol>
</div>
<div id="王-益" class="section level2">
<h2>
<span class="header-section-number">42.79</span> 王　益<a class="anchor" aria-label="anchor" href="#%E7%8E%8B-%E7%9B%8A"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-王益-1"></span>
王益，字茂升，崇仁士人也。绍兴庚申，与其兄茂谦盈祈梦于仰山庙，梦人语之曰：「君姓名不在张九成下。」觉而甚喜，谓异时科第巍峨，当如张公。既获荐，以壬戌春赴省。是时贡闱在下天竺寺，暨入试，其设案处有前人题名「张九成」三大字，适当坐右，意必符昔梦，愈益喜。然是岁乃不利，盖神所告但指坐次云。初，茂升父国光尚宾尝梦室中挂巨榜，一人从旁言曰：「此君家子孙及第时赋题也。」杳茫髣髴，不可尽睹，仅识其末一「美」字，乃谕子弟，凡「美」字可作题目者皆当牢笼。又作《适尧舜文王为正道论》，意若未惬，更易者数四。茂升蹭蹬，至丙子岁旦得开元一钱于道中，光洁可爱，私念曰：「吾今年当免举，而以元日得钱，岂省场策问及此邪？」于是精考钱币本末，广为之备。丁丑到省试，其赋曰《兼听尽天下之美论》，题正昔日所作，策首篇问泉货，遂登科。《夷坚支志》乙卷二。</li>
</ol>
</div>
<div id="钟炤之" class="section level2">
<h2>
<span class="header-section-number">42.80</span> 钟炤之<a class="anchor" aria-label="anchor" href="#%E9%92%9F%E7%82%A4%E4%B9%8B"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-钟炤之-1"></span>
钟炤之，字彦炤，乐平湖围人，长于词赋。绍兴己卯之春，夜读书窗下，过三鼓，闻有吟哦诗句于外者曰：「霖作商岩雨，薰来舜殿风。」惊听之，复诵至再。启户视之，无人焉。以为神物所告，谨志于策，秘不语人。至秋试，以「膏泽多丰年」为诗题。钟押「丰」字，用此二句入第五联。考官读之，击节称赏。批其侧曰：「形容得膏泽意好。」竟置之巍级。《夷坚支志》癸卷一。《宋稗类钞》卷二。《宋诗纪事》卷五十一。</li>
</ol>
</div>
<div id="辛-炳-常-同-魏-矼-明-缟-周-纲" class="section level2">
<h2>
<span class="header-section-number">42.81</span> 辛　炳　常　同　魏　矼　明　缟　周　纲<a class="anchor" aria-label="anchor" href="#%E8%BE%9B-%E7%82%B3-%E5%B8%B8-%E5%90%8C-%E9%AD%8F-%E7%9F%BC-%E6%98%8E-%E7%BC%9F-%E5%91%A8-%E7%BA%B2"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-辛-1"></span> <span id="宋轶三十二-炳-1"></span> <span id="宋轶三十二-常-1"></span> <span id="宋轶三十二-同-1"></span> <span id="宋轶三十二-魏-1"></span> <span id="宋轶三十二-矼-1"></span> <span id="宋轶三十二-明-1"></span> <span id="宋轶三十二-缟-1"></span> <span id="宋轶三十二-周-1"></span> <span id="宋轶三十二-纲-1"></span>
临安府城中有宝积山，车驾驻跸时，御史中丞辛炳、殿中侍御史常同、监察御史魏矼、明缟、周纲皆居其上，人遂呼为「五台山」。《鸡肋编》卷中。《西湖游览志余》卷二十三。</li>
</ol>
</div>
<div id="张-纮" class="section level2">
<h2>
<span class="header-section-number">42.82</span> 张　纮<a class="anchor" aria-label="anchor" href="#%E5%BC%A0-%E7%BA%AE"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-张纮-1"></span>
张纮善滑稽，绍兴初为金坛丞，适当物价踊贵，鹅每只三千，野凫每只八百，戏为诗云：「时见空中飞八百，每闻岸上叫三千。」《可书》。</li>
</ol>
</div>
<div id="向宗厚-王-佾" class="section level2">
<h2>
<span class="header-section-number">42.83</span> 向宗厚　王　佾<a class="anchor" aria-label="anchor" href="#%E5%90%91%E5%AE%97%E5%8E%9A-%E7%8E%8B-%E4%BD%BE"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-向宗厚-1"></span> <span id="宋轶三十二-王-1"></span> <span id="宋轶三十二-佾-1"></span>
向宗厚履方，建炎末为枢密院计议官。履方美髯而若滑稽之状，裹华阳巾，缠足极弯，长于钩距。同舍王佾公为尝戏语之曰：「君唐明皇时四人合而为一，何邪？」向曰：「愿闻之。」公为曰：「君状类黄幡绰，头巾类叶法善，脚类杨贵妃，心肠似安禄山。」席间一笑，履方不懽。后程致道行其祠部员外郎告词云：「汝佩服高古，操履甚恭。」又以戏之。《挥麈余话》卷二。《南宋杂事诗》卷三。《茶香室三钞》卷六。</li>
</ol>
</div>
<div id="张常先" class="section level2">
<h2>
<span class="header-section-number">42.84</span> 张常先<a class="anchor" aria-label="anchor" href="#%E5%BC%A0%E5%B8%B8%E5%85%88"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-张常先-1"></span>
绍兴间，张叔夜之子常先，为江西常平使者，有小官上启，其自序处云：「叔夜粗疏，次山漫浪。」常先大怒曰：「我爷何曾粗疏？」《诚斋诗话》。</li>
</ol>
</div>
<div id="赵-霈" class="section level2">
<h2>
<span class="header-section-number">42.85</span> 赵　霈<a class="anchor" aria-label="anchor" href="#%E8%B5%B5-%E9%9C%88"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-赵霈-1"></span>
见胡寅<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html#%E5%AE%8B%E8%BD%B6%E4%B8%89%E5%8D%81%E4%BA%8C-%E8%83%A1%E5%AF%85-2">2</a>。</li>
</ol>
</div>
<div id="韩之纯-王-训" class="section level2">
<h2>
<span class="header-section-number">42.86</span> 韩之纯　王　训<a class="anchor" aria-label="anchor" href="#%E9%9F%A9%E4%B9%8B%E7%BA%AF-%E7%8E%8B-%E8%AE%AD"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-韩之纯-1"></span> <span id="宋轶三十二-王-1"></span> <span id="宋轶三十二-训-1"></span>
韩之纯为荆湖北路转运判官，轻薄不顾士行，平日以「浪子」自名，喜嬉游娼家，好为淫媟之语，又刺淫戏于身肤，酒酣则示人。人为之羞，而不自羞也。……有赃败失官人王训者，居于鄂州南草市卖私酒起家，妻女婢妾皆娼妓，结托总漕。两司属官时复群饮于训家，训出群娼以奉之，污秽靡所不至。两司公事，独训占断，鄂州人呼训家为「淫窟」，又呼为「关节塌坊」。之纯为总领司属官时，常往来训家。《三朝北盟会编》卷二百三十六。</li>
</ol>
</div>
<div id="张-扶" class="section level2">
<h2>
<span class="header-section-number">42.87</span> 张　扶<a class="anchor" aria-label="anchor" href="#%E5%BC%A0-%E6%89%B6"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-张扶-1"></span>
绍兴间，张扶少持繇右正言除太常卿。翌日，宰执奏太常卿班高，故事不除。改国子祭酒。时祭酒虚位亦久，前驺接呼，赴监供职。学前居民惊惧，曰：「官来捕私酒。」传以为笑。《清波杂志》卷六。</li>
</ol>
</div>
<div id="王献臣" class="section level2">
<h2>
<span class="header-section-number">42.88</span> 王献臣<a class="anchor" aria-label="anchor" href="#%E7%8E%8B%E7%8C%AE%E8%87%A3"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十二-王献臣-1"></span>
王彦国献臣，招信人，居县之近郊。建炎初，金人将渡淮，献臣坐于所居小楼，望见一老士大夫彷徨阡陌间，一小仆，负一匣，埋于空迥之所。献臣默识之。事定，往掘其地，宛然尚存。启匣，乃白乐天手书诗一纸，云：「石榴枝上花千朵，荷叶杯中酒十分。满院弟兄皆痛饮，就中大户不如君。」献臣后南渡，寓居余姚，尝出以示余，真奇物也。《玉照新志》卷三。</li>
</ol>
</div>
</div>
  <div class="chapter-nav">
<div class="prev"><a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html"><span class="header-section-number">41</span> 宋人轶事汇编卷三十一</a></div>
<div class="next"><a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html"><span class="header-section-number">43</span> 宋人轶事汇编卷三十三</a></div>
</div></main><div class="col-md-3 col-lg-2 d-none d-md-block sidebar sidebar-chapter">
    <nav id="toc" data-toggle="toc" aria-label="On this page"><h2>On this page</h2>
      <ul class="nav navbar-nav">
<li><a class="nav-link" href="#%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C"><span class="header-section-number">42</span> 宋人轶事汇编卷三十二</a></li>
<li><a class="nav-link" href="#%E8%83%A1%E5%AE%89%E5%9B%BD"><span class="header-section-number">42.1</span> 胡安国</a></li>
<li><a class="nav-link" href="#%E8%83%A1-%E5%AF%85"><span class="header-section-number">42.2</span> 胡　寅</a></li>
<li><a class="nav-link" href="#%E8%83%A1-%E5%AE%8F"><span class="header-section-number">42.3</span> 胡　宏</a></li>
<li><a class="nav-link" href="#%E9%AB%98-%E9%97%B6"><span class="header-section-number">42.4</span> 高　闶</a></li>
<li><a class="nav-link" href="#%E5%88%98%E5%AD%90%E7%BE%BD"><span class="header-section-number">42.5</span> 刘子羽</a></li>
<li><a class="nav-link" href="#%E5%88%98%E5%AD%90%E7%BF%9A"><span class="header-section-number">42.6</span> 刘子翚</a></li>
<li><a class="nav-link" href="#%E6%B4%AA-%E7%9A%93"><span class="header-section-number">42.7</span> 洪　皓</a></li>
<li><a class="nav-link" href="#%E6%B4%AA-%E9%80%82"><span class="header-section-number">42.8</span> 洪　适</a></li>
<li><a class="nav-link" href="#%E6%B4%AA-%E9%81%B5"><span class="header-section-number">42.9</span> 洪　遵</a></li>
<li><a class="nav-link" href="#%E6%B4%AA-%E8%BF%88"><span class="header-section-number">42.10</span> 洪　迈</a></li>
<li><a class="nav-link" href="#%E6%B4%AA-%E6%A5%80"><span class="header-section-number">42.11</span> 洪　楀</a></li>
<li><a class="nav-link" href="#%E5%A7%9A-%E5%AE%BD"><span class="header-section-number">42.12</span> 姚　宽</a></li>
<li><a class="nav-link" href="#%E5%90%B4-%E6%9B%BE"><span class="header-section-number">42.13</span> 吴　曾</a></li>
<li><a class="nav-link" href="#%E9%83%91-%E6%A8%B5"><span class="header-section-number">42.14</span> 郑　樵</a></li>
<li><a class="nav-link" href="#%E7%8E%8B-%E9%93%9A"><span class="header-section-number">42.15</span> 王　铚</a></li>
<li><a class="nav-link" href="#%E7%8E%8B%E6%98%8E%E6%B8%85"><span class="header-section-number">42.16</span> 王明清</a></li>
<li><a class="nav-link" href="#%E9%97%BB%E4%BA%BA%E6%BB%8B"><span class="header-section-number">42.17</span> 闻人滋</a></li>
<li><a class="nav-link" href="#%E9%99%88%E4%B8%8E%E4%B9%89"><span class="header-section-number">42.18</span> 陈与义</a></li>
<li><a class="nav-link" href="#%E5%8F%B6%E6%A2%A6%E5%BE%97"><span class="header-section-number">42.19</span> 叶梦得</a></li>
<li><a class="nav-link" href="#%E6%B1%AA-%E8%97%BB"><span class="header-section-number">42.20</span> 汪　藻</a></li>
<li><a class="nav-link" href="#%E5%AD%99-%E8%A7%8C"><span class="header-section-number">42.21</span> 孙　觌</a></li>
<li><a class="nav-link" href="#%E5%BC%A0%E5%85%83%E5%B9%B2"><span class="header-section-number">42.22</span> 张元干</a></li>
<li><a class="nav-link" href="#%E5%B7%A6-%E8%AA%89"><span class="header-section-number">42.23</span> 左　誉</a></li>
<li><a class="nav-link" href="#%E8%91%A3-%E9%A2%96"><span class="header-section-number">42.24</span> 董　颖</a></li>
<li><a class="nav-link" href="#%E5%BC%A0-%E5%B5%B2"><span class="header-section-number">42.25</span> 张　嵲</a></li>
<li><a class="nav-link" href="#%E6%9B%BE-%E5%87%A0"><span class="header-section-number">42.26</span> 曾　几</a></li>
<li><a class="nav-link" href="#%E6%9C%B1%E6%95%A6%E5%84%92"><span class="header-section-number">42.27</span> 朱敦儒</a></li>
<li><a class="nav-link" href="#%E5%BA%B7-%E5%80%AC"><span class="header-section-number">42.28</span> 康　倬</a></li>
<li><a class="nav-link" href="#%E5%BA%B7%E4%B8%8E%E4%B9%8B"><span class="header-section-number">42.29</span> 康与之</a></li>
<li><a class="nav-link" href="#%E9%99%86%E5%8D%87%E4%B9%8B"><span class="header-section-number">42.30</span> 陆升之</a></li>
<li><a class="nav-link" href="#%E6%9D%8E%E5%A4%A9%E6%89%8D"><span class="header-section-number">42.31</span> 李天才</a></li>
<li><a class="nav-link" href="#%E8%AE%B8-%F0%AB%96%AE"><span class="header-section-number">42.32</span> 许　𫖮</a></li>
<li><a class="nav-link" href="#%E5%BC%A0%E8%A1%A8%E8%87%A3"><span class="header-section-number">42.33</span> 张表臣</a></li>
<li><a class="nav-link" href="#%E9%99%88%E4%B9%8B%E8%8C%82"><span class="header-section-number">42.34</span> 陈之茂</a></li>
<li><a class="nav-link" href="#%E8%B0%A2-%E4%BC%8B"><span class="header-section-number">42.35</span> 谢　伋</a></li>
<li><a class="nav-link" href="#%E8%B0%A2-%E7%9B%B4"><span class="header-section-number">42.36</span> 谢　直</a></li>
<li><a class="nav-link" href="#%E5%90%B4-%E8%AF%B4"><span class="header-section-number">42.37</span> 吴　说</a></li>
<li><a class="nav-link" href="#%E8%92%8B-%E7%92%A8"><span class="header-section-number">42.38</span> 蒋　璨</a></li>
<li><a class="nav-link" href="#%E6%9D%A8%E6%97%A0%E5%92%8E"><span class="header-section-number">42.39</span> 杨无咎</a></li>
<li><a class="nav-link" href="#%E6%9D%8E-%E5%94%90"><span class="header-section-number">42.40</span> 李　唐</a></li>
<li><a class="nav-link" href="#%E8%B5%B5-%E5%B9%BF"><span class="header-section-number">42.41</span> 赵　广</a></li>
<li><a class="nav-link" href="#%E8%90%A7-%E7%85%A7"><span class="header-section-number">42.42</span> 萧　照</a></li>
<li><a class="nav-link" href="#%E6%AF%95%E8%89%AF%E5%8F%B2"><span class="header-section-number">42.43</span> 毕良史</a></li>
<li><a class="nav-link" href="#%E9%BB%84-%E6%8C%AF"><span class="header-section-number">42.44</span> 黄　振</a></li>
<li><a class="nav-link" href="#%E8%8F%8A%E5%A4%AB%E4%BA%BA"><span class="header-section-number">42.45</span> 菊夫人</a></li>
<li><a class="nav-link" href="#%E6%B2%88%E4%B9%8B%E6%89%8D"><span class="header-section-number">42.46</span> 沈之才</a></li>
<li><a class="nav-link" href="#%E5%88%98%E5%B1%85%E4%B8%AD"><span class="header-section-number">42.47</span> 刘居中</a></li>
<li><a class="nav-link" href="#%E8%8B%8F%E4%BA%91%E5%8D%BF"><span class="header-section-number">42.48</span> 苏云卿</a></li>
<li><a class="nav-link" href="#%E5%88%98%E5%8B%89%E4%B9%8B"><span class="header-section-number">42.49</span> 刘勉之</a></li>
<li><a class="nav-link" href="#%E5%A7%9A%E5%AD%9D%E9%94%A1"><span class="header-section-number">42.50</span> 姚孝锡</a></li>
<li><a class="nav-link" href="#%E8%92%8B-%E3%BB%85"><span class="header-section-number">42.51</span> 蒋　㻅</a></li>
<li><a class="nav-link" href="#%E7%8E%8B%E8%8C%82%E5%88%9A"><span class="header-section-number">42.52</span> 王茂刚</a></li>
<li><a class="nav-link" href="#%E5%91%A8%E6%97%A5%E7%AB%A0"><span class="header-section-number">42.53</span> 周日章</a></li>
<li><a class="nav-link" href="#%E9%A1%BE%E4%B8%BB%E7%B0%BF"><span class="header-section-number">42.54</span> 顾主簿</a></li>
<li><a class="nav-link" href="#%E9%99%86%E5%87%9D%E4%B9%8B"><span class="header-section-number">42.55</span> 陆凝之</a></li>
<li><a class="nav-link" href="#%E5%BC%A0%E9%A3%8E%E5%AD%90"><span class="header-section-number">42.56</span> 张风子</a></li>
<li><a class="nav-link" href="#%E8%80%BF%E5%90%AC%E5%A3%B0"><span class="header-section-number">42.57</span> 耿听声</a></li>
<li><a class="nav-link" href="#%E9%87%8A%E5%AE%97%E5%9B%9E"><span class="header-section-number">42.58</span> 释宗回</a></li>
<li><a class="nav-link" href="#%E9%87%8A%E6%85%A7%E5%85%B0"><span class="header-section-number">42.59</span> 释慧兰</a></li>
<li><a class="nav-link" href="#%E9%87%8A%E6%B5%84%E5%B8%88"><span class="header-section-number">42.60</span> 释浄师</a></li>
<li><a class="nav-link" href="#%E9%87%8A%E6%B3%95%E4%B8%80"><span class="header-section-number">42.61</span> 释法一</a></li>
<li><a class="nav-link" href="#%E9%87%8A%E5%AE%97%E6%9D%B2"><span class="header-section-number">42.62</span> 释宗杲</a></li>
<li><a class="nav-link" href="#%E9%87%8A%E5%AE%97%E6%98%82"><span class="header-section-number">42.63</span> 释宗昂</a></li>
<li><a class="nav-link" href="#%E9%87%8A%E6%99%9E%E9%A2%9C"><span class="header-section-number">42.64</span> 释晞颜</a></li>
<li><a class="nav-link" href="#%E9%99%88%E5%90%89%E8%80%81"><span class="header-section-number">42.65</span> 陈吉老</a></li>
<li><a class="nav-link" href="#%E7%8E%8B%E7%BB%A7%E5%85%88"><span class="header-section-number">42.66</span> 王继先</a></li>
<li><a class="nav-link" href="#%E7%8E%8B-%E6%B3%BE"><span class="header-section-number">42.67</span> 王　泾</a></li>
<li><a class="nav-link" href="#%E8%A9%B9-%E6%88%90"><span class="header-section-number">42.68</span> 詹　成</a></li>
<li><a class="nav-link" href="#%E5%AE%8B%E4%BA%94%E5%AB%82"><span class="header-section-number">42.69</span> 宋五嫂</a></li>
<li><a class="nav-link" href="#%E8%AE%B8%E5%8F%94%E5%BE%AE"><span class="header-section-number">42.70</span> 许叔微</a></li>
<li><a class="nav-link" href="#%E6%9D%A8-%E8%BF%88"><span class="header-section-number">42.71</span> 杨　迈</a></li>
<li><a class="nav-link" href="#%E9%BB%84-%E4%B8%B0-%E5%86%AF-%E8%B0%94"><span class="header-section-number">42.72</span> 黄　丰　冯　谔</a></li>
<li><a class="nav-link" href="#%E9%99%88-%E4%BF%AE"><span class="header-section-number">42.73</span> 陈　修</a></li>
<li><a class="nav-link" href="#%E6%96%B9-%E7%BF%A5"><span class="header-section-number">42.74</span> 方　翥</a></li>
<li><a class="nav-link" href="#%E6%9D%A8%E6%B1%9D%E5%8D%97"><span class="header-section-number">42.75</span> 杨汝南</a></li>
<li><a class="nav-link" href="#%E8%83%A1%E5%85%8B%E5%B7%B1"><span class="header-section-number">42.76</span> 胡克己</a></li>
<li><a class="nav-link" href="#%E5%BE%90-%E5%B1%A5"><span class="header-section-number">42.77</span> 徐　履</a></li>
<li><a class="nav-link" href="#%E9%B2%81"><span class="header-section-number">42.78</span> 鲁</a></li>
<li><a class="nav-link" href="#%E7%8E%8B-%E7%9B%8A"><span class="header-section-number">42.79</span> 王　益</a></li>
<li><a class="nav-link" href="#%E9%92%9F%E7%82%A4%E4%B9%8B"><span class="header-section-number">42.80</span> 钟炤之</a></li>
<li><a class="nav-link" href="#%E8%BE%9B-%E7%82%B3-%E5%B8%B8-%E5%90%8C-%E9%AD%8F-%E7%9F%BC-%E6%98%8E-%E7%BC%9F-%E5%91%A8-%E7%BA%B2"><span class="header-section-number">42.81</span> 辛　炳　常　同　魏　矼　明　缟　周　纲</a></li>
<li><a class="nav-link" href="#%E5%BC%A0-%E7%BA%AE"><span class="header-section-number">42.82</span> 张　纮</a></li>
<li><a class="nav-link" href="#%E5%90%91%E5%AE%97%E5%8E%9A-%E7%8E%8B-%E4%BD%BE"><span class="header-section-number">42.83</span> 向宗厚　王　佾</a></li>
<li><a class="nav-link" href="#%E5%BC%A0%E5%B8%B8%E5%85%88"><span class="header-section-number">42.84</span> 张常先</a></li>
<li><a class="nav-link" href="#%E8%B5%B5-%E9%9C%88"><span class="header-section-number">42.85</span> 赵　霈</a></li>
<li><a class="nav-link" href="#%E9%9F%A9%E4%B9%8B%E7%BA%AF-%E7%8E%8B-%E8%AE%AD"><span class="header-section-number">42.86</span> 韩之纯　王　训</a></li>
<li><a class="nav-link" href="#%E5%BC%A0-%E6%89%B6"><span class="header-section-number">42.87</span> 张　扶</a></li>
<li><a class="nav-link" href="#%E7%8E%8B%E7%8C%AE%E8%87%A3"><span class="header-section-number">42.88</span> 王献臣</a></li>
</ul>

      <div class="book-extra">
        <ul class="list-unstyled">
          
        </ul>
</div>
    </nav>
</div>

</div>
</div> <!-- .container -->

<footer class="bg-primary text-light mt-5"><div class="container"><div class="row">

  <div class="col-12 col-md-6 mt-3">
    <p>"<strong>历史上的一些人</strong>" was written by 林峰. It was last built on 2022-05-31.</p>
  </div>

  <div class="col-12 col-md-6 mt-3">
    <p>This book was built by the <a class="text-light" href="https://bookdown.org">bookdown</a> R package.</p>
  </div>

</div></div>
</footer>
</body>
</html>
