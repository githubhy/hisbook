<!DOCTYPE html>
<html lang="en">
<head>
<meta http-equiv="Content-Type" content="text/html; charset=UTF-8">
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>46 宋人轶事汇编卷三十六 | 历史上的一些人</title>
<meta name="author" content="林峰">
<meta name="description" content="46.1 郑清之  郑安晚丞相未贵时，赋《冬瓜》诗云：「翦翦黄花秋后春，霜皮露叶护长生。生来笼统君休笑，腹内能容数百人。」宰相器宽，已于此诗见之。《梅磵诗话》卷中。...">
<meta name="generator" content="bookdown 0.26 with bs4_book()">
<meta property="og:title" content="46 宋人轶事汇编卷三十六 | 历史上的一些人">
<meta property="og:type" content="book">
<meta property="og:image" content="/images/cover_sheep_thinker.jpeg">
<meta property="og:description" content="46.1 郑清之  郑安晚丞相未贵时，赋《冬瓜》诗云：「翦翦黄花秋后春，霜皮露叶护长生。生来笼统君休笑，腹内能容数百人。」宰相器宽，已于此诗见之。《梅磵诗话》卷中。...">
<meta name="twitter:card" content="summary">
<meta name="twitter:title" content="46 宋人轶事汇编卷三十六 | 历史上的一些人">
<meta name="twitter:description" content="46.1 郑清之  郑安晚丞相未贵时，赋《冬瓜》诗云：「翦翦黄花秋后春，霜皮露叶护长生。生来笼统君休笑，腹内能容数百人。」宰相器宽，已于此诗见之。《梅磵诗话》卷中。...">
<meta name="twitter:image" content="/images/cover_sheep_thinker.jpeg">
<!-- JS --><script src="https://cdnjs.cloudflare.com/ajax/libs/clipboard.js/2.0.6/clipboard.min.js" integrity="sha256-inc5kl9MA1hkeYUt+EC3BhlIgyp/2jDIyBLS6k3UxPI=" crossorigin="anonymous"></script><script src="https://cdnjs.cloudflare.com/ajax/libs/fuse.js/6.4.6/fuse.js" integrity="sha512-zv6Ywkjyktsohkbp9bb45V6tEMoWhzFzXis+LrMehmJZZSys19Yxf1dopHx7WzIKxr5tK2dVcYmaCk2uqdjF4A==" crossorigin="anonymous"></script><script src="https://kit.fontawesome.com/6ecbd6c532.js" crossorigin="anonymous"></script><script src="libs/jquery-3.6.0/jquery-3.6.0.min.js"></script><meta name="viewport" content="width=device-width, initial-scale=1, shrink-to-fit=no">
<link href="libs/bootstrap-4.6.0/bootstrap.min.css" rel="stylesheet">
<script src="libs/bootstrap-4.6.0/bootstrap.bundle.min.js"></script><script src="libs/bs3compat-0.3.1/transition.js"></script><script src="libs/bs3compat-0.3.1/tabs.js"></script><script src="libs/bs3compat-0.3.1/bs3compat.js"></script><link href="libs/bs4_book-1.0.0/bs4_book.css" rel="stylesheet">
<script src="libs/bs4_book-1.0.0/bs4_book.js"></script><script src="libs/accessible-code-block-0.0.1/empty-anchor.js"></script><script src="libs/htmlwidgets-1.5.4/htmlwidgets.js"></script><script src="libs/viz-1.8.2/viz.js"></script><link href="libs/DiagrammeR-styles-0.2/styles.css" rel="stylesheet">
<script src="libs/grViz-binding-1.0.9/grViz.js"></script><script src="https://cdnjs.cloudflare.com/ajax/libs/autocomplete.js/0.38.0/autocomplete.jquery.min.js" integrity="sha512-GU9ayf+66Xx2TmpxqJpliWbT5PiGYxpaG8rfnBEk1LL8l1KGkRShhngwdXK1UgqhAzWpZHSiYPc09/NwDQIGyg==" crossorigin="anonymous"></script><script src="https://cdnjs.cloudflare.com/ajax/libs/mark.js/8.11.1/mark.min.js" integrity="sha512-5CYOlHXGh6QpOFA/TeTylKLWfB3ftPsde7AnmhuitiTX4K5SqCLBeKro6sPS8ilsz1Q4NRx3v8Ko2IBiszzdww==" crossorigin="anonymous"></script><!-- CSS --><style type="text/css">
    
    div.hanging-indent{margin-left: 1.5em; text-indent: -1.5em;}
  </style>
</head>
<body data-spy="scroll" data-target="#toc">

<div class="container-fluid">
<div class="row">
  <header class="col-sm-12 col-lg-3 sidebar sidebar-book"><a class="sr-only sr-only-focusable" href="#content">Skip to main content</a>

    <div class="d-flex align-items-start justify-content-between">
      <h1>
        <a href="index.html" title="">历史上的一些人</a>
      </h1>
      <button class="btn btn-outline-primary d-lg-none ml-2 mt-1" type="button" data-toggle="collapse" data-target="#main-nav" aria-expanded="true" aria-controls="main-nav"><i class="fas fa-bars"></i><span class="sr-only">Show table of contents</span></button>
    </div>

    <div id="main-nav" class="collapse-lg">
      <form role="search">
        <input id="search" class="form-control" type="search" placeholder="Search" aria-label="Search">
</form>

      <nav aria-label="Table of contents"><h2>Table of contents</h2>
        <ul class="book-toc list-unstyled">
<li><a class="" href="index.html"></a></li>
<li><a class="" href="%E6%9E%97%E5%B3%B0%E8%AF%84.html"><span class="header-section-number">1</span> 林峰评</a></li>
<li><a class="" href="%E4%B8%89%E5%9B%BD%E9%AD%8F%E5%B8%9D.html"><span class="header-section-number">2</span> 三国魏帝</a></li>
<li><a class="" href="%E4%B8%89%E5%9B%BD%E9%AD%8F%E5%AE%98%E5%91%98.html"><span class="header-section-number">3</span> 三国魏官员</a></li>
<li><a class="" href="%E4%B8%9C%E6%99%8B%E5%B8%9D.html"><span class="header-section-number">4</span> 东晋帝</a></li>
<li><a class="" href="%E5%94%90%E5%AE%98%E5%91%98.html"><span class="header-section-number">5</span> 唐官员</a></li>
<li><a class="" href="%E5%AE%8B%E5%B9%B4%E5%8F%B7.html"><span class="header-section-number">6</span> 宋年号</a></li>
<li><a class="" href="%E5%AE%8B%E7%9A%87%E5%B8%9D.html"><span class="header-section-number">7</span> 宋皇帝</a></li>
<li><a class="" href="%E5%AE%8B%E5%AE%98%E5%91%98.html"><span class="header-section-number">8</span> 宋官员</a></li>
<li><a class="" href="%E5%AE%8B%E5%A5%B3%E6%80%A7.html"><span class="header-section-number">9</span> 宋女性</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E9%9B%B6.html"><span class="header-section-number">10</span> 宋人轶事汇编卷零</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80-3.html"><span class="header-section-number">11</span> 宋人轶事汇编卷一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C-4.html"><span class="header-section-number">12</span> 宋人轶事汇编卷二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html"><span class="header-section-number">13</span> 宋人轶事汇编卷三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html"><span class="header-section-number">14</span> 宋人轶事汇编卷四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html"><span class="header-section-number">15</span> 宋人轶事汇编卷五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html"><span class="header-section-number">16</span> 宋人轶事汇编卷六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html"><span class="header-section-number">17</span> 宋人轶事汇编卷七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB.html"><span class="header-section-number">18</span> 宋人轶事汇编卷八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D-1.html"><span class="header-section-number">19</span> 宋人轶事汇编卷九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81-1.html"><span class="header-section-number">20</span> 宋人轶事汇编卷十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html"><span class="header-section-number">21</span> 宋人轶事汇编卷十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html"><span class="header-section-number">22</span> 宋人轶事汇编卷十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html"><span class="header-section-number">23</span> 宋人轶事汇编卷十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html"><span class="header-section-number">24</span> 宋人轶事汇编卷十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html"><span class="header-section-number">25</span> 宋人轶事汇编卷十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html"><span class="header-section-number">26</span> 宋人轶事汇编卷十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html"><span class="header-section-number">27</span> 宋人轶事汇编卷十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html"><span class="header-section-number">28</span> 宋人轶事汇编卷十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html"><span class="header-section-number">29</span> 宋人轶事汇编卷十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html"><span class="header-section-number">30</span> 宋人轶事汇编卷二十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html"><span class="header-section-number">31</span> 宋人轶事汇编卷二十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html"><span class="header-section-number">32</span> 宋人轶事汇编卷二十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html"><span class="header-section-number">33</span> 宋人轶事汇编卷二十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html"><span class="header-section-number">34</span> 宋人轶事汇编卷二十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html"><span class="header-section-number">35</span> 宋人轶事汇编卷二十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html"><span class="header-section-number">36</span> 宋人轶事汇编卷二十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html"><span class="header-section-number">37</span> 宋人轶事汇编卷二十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html"><span class="header-section-number">38</span> 宋人轶事汇编卷二十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html"><span class="header-section-number">39</span> 宋人轶事汇编卷二十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html"><span class="header-section-number">40</span> 宋人轶事汇编卷三十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html"><span class="header-section-number">41</span> 宋人轶事汇编卷三十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html"><span class="header-section-number">42</span> 宋人轶事汇编卷三十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html"><span class="header-section-number">43</span> 宋人轶事汇编卷三十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html"><span class="header-section-number">44</span> 宋人轶事汇编卷三十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html"><span class="header-section-number">45</span> 宋人轶事汇编卷三十五</a></li>
<li><a class="active" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html"><span class="header-section-number">46</span> 宋人轶事汇编卷三十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html"><span class="header-section-number">47</span> 宋人轶事汇编卷三十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html"><span class="header-section-number">48</span> 宋人轶事汇编卷三十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html"><span class="header-section-number">49</span> 宋人轶事汇编卷三十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B%E5%8D%81.html"><span class="header-section-number">50</span> 宋人轶事汇编卷四十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E9%9B%B6.html"><span class="header-section-number">51</span> 唐人轶事汇编卷零</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html"><span class="header-section-number">52</span> 唐人轶事汇编卷一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html"><span class="header-section-number">53</span> 唐人轶事汇编卷二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html"><span class="header-section-number">54</span> 唐人轶事汇编卷三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html"><span class="header-section-number">55</span> 唐人轶事汇编卷四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html"><span class="header-section-number">56</span> 唐人轶事汇编卷五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html"><span class="header-section-number">57</span> 唐人轶事汇编卷六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html"><span class="header-section-number">58</span> 唐人轶事汇编卷七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB-1.html"><span class="header-section-number">59</span> 唐人轶事汇编卷八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D.html"><span class="header-section-number">60</span> 唐人轶事汇编卷九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81.html"><span class="header-section-number">61</span> 唐人轶事汇编卷十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html"><span class="header-section-number">62</span> 唐人轶事汇编卷十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html"><span class="header-section-number">63</span> 唐人轶事汇编卷十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html"><span class="header-section-number">64</span> 唐人轶事汇编卷十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html"><span class="header-section-number">65</span> 唐人轶事汇编卷十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html"><span class="header-section-number">66</span> 唐人轶事汇编卷十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html"><span class="header-section-number">67</span> 唐人轶事汇编卷十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html"><span class="header-section-number">68</span> 唐人轶事汇编卷十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html"><span class="header-section-number">69</span> 唐人轶事汇编卷十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html"><span class="header-section-number">70</span> 唐人轶事汇编卷十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html"><span class="header-section-number">71</span> 唐人轶事汇编卷二十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html"><span class="header-section-number">72</span> 唐人轶事汇编卷二十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html"><span class="header-section-number">73</span> 唐人轶事汇编卷二十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html"><span class="header-section-number">74</span> 唐人轶事汇编卷二十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html"><span class="header-section-number">75</span> 唐人轶事汇编卷二十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html"><span class="header-section-number">76</span> 唐人轶事汇编卷二十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html"><span class="header-section-number">77</span> 唐人轶事汇编卷二十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html"><span class="header-section-number">78</span> 唐人轶事汇编卷二十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html"><span class="header-section-number">79</span> 唐人轶事汇编卷二十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html"><span class="header-section-number">80</span> 唐人轶事汇编卷二十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html"><span class="header-section-number">81</span> 唐人轶事汇编卷三十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html"><span class="header-section-number">82</span> 唐人轶事汇编卷三十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html"><span class="header-section-number">83</span> 唐人轶事汇编卷三十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html"><span class="header-section-number">84</span> 唐人轶事汇编卷三十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html"><span class="header-section-number">85</span> 唐人轶事汇编卷三十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html"><span class="header-section-number">86</span> 唐人轶事汇编卷三十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html"><span class="header-section-number">87</span> 唐人轶事汇编卷三十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html"><span class="header-section-number">88</span> 唐人轶事汇编卷三十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html"><span class="header-section-number">89</span> 唐人轶事汇编卷三十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html"><span class="header-section-number">90</span> 唐人轶事汇编卷三十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B%E5%8D%81.html"><span class="header-section-number">91</span> 唐人轶事汇编卷四十</a></li>
<li class="book-part">附录</li>
<li><a class="" href="references.html">参考文献</a></li>
</ul>

        <div class="book-extra">
          
        </div>
      </nav>
</div>
  </header><main class="col-sm-12 col-md-9 col-lg-7" id="content"><div id="宋人轶事汇编卷三十六" class="section level1">
<h1>
<span class="header-section-number">46</span> 宋人轶事汇编卷三十六<a class="anchor" aria-label="anchor" href="#%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD"><i class="fas fa-link"></i></a>
</h1>
<div id="郑清之" class="section level2">
<h2>
<span class="header-section-number">46.1</span> 郑清之<a class="anchor" aria-label="anchor" href="#%E9%83%91%E6%B8%85%E4%B9%8B"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十六-郑清之-1"></span>
郑安晚丞相未贵时，赋《冬瓜》诗云：「翦翦黄花秋后春，霜皮露叶护长生。生来笼统君休笑，腹内能容数百人。」宰相器宽，已于此诗见之。《梅磵诗话》卷中。</p></li>
<li><p><span id="宋轶三十六-郑清之-2"></span>
郑丞相清之，在太学十五年，殊困滞无聊。乙亥岁，甫升舍选，而以无名阙，未及奏名，遂仍赴丁丑省试。临期，又避知举袁和叔亲试别头，愈觉不意。及试，《青紫明主恩》诗押「明」字。短晷逼暮，思索良艰。漫检韵中，有頳字可用，遂用为末句云：「他年蒙渥泽，方玉带围頳。」归为同舍道之，皆大笑曰：「绿衫尚未能得着，乃思量系玉带乎？」已而中选，攀附骤贵，官至极品，竟此赐，遂成吉谶。《齐东野语》卷八。《西湖游览志余》卷二十二。《尧山堂外纪》卷六十二。</p></li>
<li><p><span id="宋轶三十六-郑清之-3"></span>
见赵方<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html#%E5%AE%8B%E8%BD%B6%E4%B8%89%E5%8D%81%E4%BA%94-%E8%B5%B5%E6%96%B9-3">3</a>。</p></li>
<li><p><span id="宋轶三十六-郑清之-4"></span>
郑清之，字德源，号青山，又号安晚，为穆陵之旧学。端平初相，声誉翕然。及淳祐再相，已耄及之，政事多出其姪孙太原之手，公论不与。……辛亥冬，祈雪，得雷电大作，而清之薨于位，恩数极厚。明年，傅端林彬之按太原公受贿赂窃取相权，凡所以误故相者，皆太原之罪，乞罢其阁职，勒守故相之墓，上从之。初，清之之重来也，有作诗讥之云：「一劄未离丹禁地，扁舟已自到江干。先生自号为安晚，晚节胡为不自安。」及其薨也，又有诗云：「光范门前雪尺围，火云烧尽晓风吹。堪嗟淳祐重来日，不似端平初相时。里巷谁为司马哭，番夷肯为孔明悲。青山化作黄金坞，可惜角巾归去迟。」《癸辛杂识》别集下。</p></li>
<li><p><span id="宋轶三十六-郑清之-5"></span>
淳祐丁末，郑清之再相，郑震登门骂曰：「端平败相，何堪再坏天下。」被执，女子俱下狱。京尹赵与纵之。《南宋杂事诗》卷四引《清隽集传》。</p></li>
<li><p><span id="宋轶三十六-郑清之-6"></span>
〔郑〕安晚当国时，一日退朝后，诸公造见，延之□□。时适秋晚，见一叶坠于金鱼池中，风吹不定，因命诸公赋诗。其间律绝古体皆有之，多不惬其意，独华谷严粲坦叔止得一句云：「风池行落叶。」安晚再三称赏。次日有中舍之除。《梅磵诗话》卷中。</p></li>
<li><p><span id="宋轶三十六-郑清之-7"></span>
安晚郑公私居青田。府鹿食民稻，犬噬杀之，府嘱守黥犬主。幕官拟云：「鹿虽带牌，犬不识字。杀某氏之犬，偿郑府之鹿，足矣。」守从之。《随隐漫录》卷五。《宋稗类钞》卷一。</p></li>
<li><p><span id="宋轶三十六-郑清之-8"></span>
国朝金之俊《游洞庭西山记》云：「自郑泾湾东行数武，为金家岭，稍东为东明山，有宋宰相郑廉夫讳清之墓，古松二株，状如虬龙干霄。又东为疃里山，五义女墓在焉，即廉夫孙女，曰贞，曰素，曰淑，曰雅，曰新。德祐乙亥九月，金人济江，自以美质，恐为人所乱，豫筑一大圹，因事亟，丙子二月八日，五女并生藏之。《茶香室四钞》卷二十。</p></li>
</ol>
</div>
<div id="乔行简" class="section level2">
<h2>
<span class="header-section-number">46.2</span> 乔行简<a class="anchor" aria-label="anchor" href="#%E4%B9%94%E8%A1%8C%E7%AE%80"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十六-乔行简-1"></span>
乔孔山平章，东阳人，未第时，每夜提瓶，沽油四五文，藏于青布禙袖中归，然灯读书。本县周押司日见而揶揄之，故触瓶污衣。孔山及第，不十年，为浙东帅，本县夏纲丝绵至，判云「排军押出本县押司周某，限几日」。一邑惊骇何谓，其人自分必死，轻则黥籍。及至，呈到状，公不判，亦无语；旬日再呈，亦然；月余又呈，公令押出。公曰：「周押司无恙否？」周再拜告，乞免性命，公但指其座云：「此座，是秀才都有分来坐得，今后休欺凌穷秀才。」送一千贯压惊，放之。《庶斋老学丛谈》卷下。</p></li>
<li><p><span id="宋轶三十六-乔行简-2"></span>
文忠真公奉使金廷，道梗不得进，止于盱眙。奉币反命，力陈奏疏，谓敌既据吾汴，则币可以绝。朝绅三学主真议甚多，史相未知所决。乔公行简为淮西漕，上书庙堂云云，谓「强鞑渐兴，其势已足以亡金。金，昔吾之雠也，今吾之蔽也。古人唇亡齿寒之辙可覆，宜姑与币，使得拒鞑。」史相以为行简之为虑甚深，欲予币犹未遣，太学诸生黄自然、黄洪、周大同、家、徐士龙等，同伏丽正门，请斩行简以谢天下。《四朝闻见录》甲集。</p></li>
<li><p><span id="宋轶三十六-乔行简-3"></span>
〔嘉熙三年〕乔行简用元祐故事，平章军国重事。李宗勉左丞相。史嵩之入奏，就拜右丞相。嵩之独当国，一时正人如杜范、游侣、刘应起、李韶、赵汝腾等皆以不合逐去。三相当国，时论谓乔失之泛，李失之狭，史失之专。然宗勉清谨守法，号贤相。《宋季三朝政要》卷二。</p></li>
<li><p><span id="宋轶三十六-乔行简-4"></span>
乔平章为左相，时已年八十余，因榜府门曰「七十者，许乞致仕」。为一轻薄子书一诗于右曰：「左相门前有指挥，小官焉敢不遵依。若言七十当致仕，八十公公也合归。」因是卷榜而入。《贵耳集》卷上。</p></li>
<li><p><span id="宋轶三十六-乔行简-5"></span>
乔文惠行简，嘉熙之末，自相位拜平章军国重事，年已八袠矣，时皆以富贵长年羡之。而公晚年子孙沦丧，况味尤恶，尝作《上梁文》云：「有园有沼，聊为卒岁之游；无子无孙，尽是他人之物。」又《乞归田里表》云：「少、壮、老，百年已逾八袠；祖、子、孙，三世仅存一身。」闻者怜之。《齐东野语》卷五。</p></li>
</ol>
</div>
<div id="崔与之" class="section level2">
<h2>
<span class="header-section-number">46.3</span> 崔与之<a class="anchor" aria-label="anchor" href="#%E5%B4%94%E4%B8%8E%E4%B9%8B"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十六-崔与之-1"></span>
宋丞相崔与之，号菊坡，理宗朝入相。归蜀建造府第，极其壮丽。里中有豪商姓李，亦从而倣之，就倩崔府造屋匠人，一依崔府绳墨尺寸不差，造屋一所。落成之日，崔相亲登其门借观，李商大喜。既归，崔相唤匠人来，问曰：「汝与某人竖此居，好则好矣，则少两枝梁。」匠人云：「此一依相府规模，不知少两枝梁在何处？」崔相曰：「一枝是没思量，一枝是没酌量。」《湖海新闻夷坚续志》前集卷一。</p></li>
<li><p><span id="宋轶三十六-崔与之-2"></span>
宋季崔丞相与之，号菊坡。至八世，其家有菊数本，皆一蒂两蕊，人咸异之。《徐氏笔精》卷七。</p></li>
</ol>
</div>
<div id="李宗勉" class="section level2">
<h2>
<span class="header-section-number">46.4</span> 李宗勉<a class="anchor" aria-label="anchor" href="#%E6%9D%8E%E5%AE%97%E5%8B%89"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十六-李宗勉-1"></span>
先君子于绍定四年辛卯，出宰富春，九月到任。……壬辰岁，余实生于县斋。其时李文清方闲居於邑中，其家强干数十，把握县道，难从之请，盖无虚月。先人惟理自循，不能一一尽奉其命也，以此积怨得罪焉。邑有官妓曰蔡闰，为文清所盼，每欲与之脱籍而未能。一日，酒边曰：「此妓，某未尘忝时，已见其在籍中矣。」意欲言其系籍已久矣。先子因顾蔡曰：「汝入籍几何时？今几岁矣？」蔡不悟，直述所以。攷之则李公登科之岁，此妓方生十年耳。李不觉面发赤，以为先子有意于相窘，其实出于无心也，于是衔之。及入台，先子已满去，乃首章见劾焉。《癸辛杂识》后集。</p></li>
<li><p><span id="宋轶三十六-李宗勉-2"></span>
见乔行简<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html#%E5%AE%8B%E8%BD%B6%E4%B8%89%E5%8D%81%E5%85%AD-%E4%B9%94%E8%A1%8C%E7%AE%80-3">3</a>。</p></li>
</ol>
</div>
<div id="史嵩之" class="section level2">
<h2>
<span class="header-section-number">46.5</span> 史嵩之<a class="anchor" aria-label="anchor" href="#%E5%8F%B2%E5%B5%A9%E4%B9%8B"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十六-史嵩之-1"></span>
见史弥远<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html#%E5%AE%8B%E8%BD%B6%E4%B8%89%E5%8D%81%E4%BA%94-%E5%8F%B2%E5%BC%A5%E8%BF%9C-25">25</a>。</p></li>
<li><p><span id="宋轶三十六-史嵩之-2"></span>
近者己亥岁，史之为京尹，其弟以参政督兵于淮。一日内宴，伶人衣金紫，而幞头忽脱，乃红巾也。或惊问曰：「贼裹红巾，何为官亦如此？」傍一人答云：「如今做官底，都是如此。」于是褫其衣冠，则有万回佛自怀中坠地。其旁者云：「他虽做贼，且看他哥哥面。」《齐东野语》卷十三。</p></li>
<li><p><span id="宋轶三十六-史嵩之-3"></span>
理宗朝，乔行简拜平章事，史嵩之作相专政。时人语云：「桥老无人度，松枝作栋梁。」《古杭杂记诗集》卷四。《宋诗纪事》卷一百。</p></li>
<li><p><span id="宋轶三十六-史嵩之-4"></span>
理宗朝，史嵩之当国，往往以深刻得罪公论。鹾之商运，自昔而然。嵩之悉从官鬻，价值低昂听贩官自定。其各州县别有提领，考其殿最，以办多为优。于是他盐尽绝，官擅其饶，每一千钱重有卖至三千足钱者。深山穷谷，数百里之钱，无不辐辏。收到见钱，就充籴本，顺流而下，拨赴边州。庙堂会计籴运到边，每一军斛止计本钱，十七界会一道。时江西十七界百五十钱，可不谓之深刻乎？有无名子以诗嘲之曰：「万舸千艘满运河，人人尽道相公鹾。相公虽是调羮手，傅说何曾用许多。」《东南纪闻》卷一。</p></li>
<li><p><span id="宋轶三十六-史嵩之-5"></span>
淳祐初年，乔行简拜辨章，李宗勉为左相，史嵩之督视荆、襄，就拜右揆。既而二公皆去位，嵩之独运化权。癸卯，长至雷，三学生上书攻之。明年，徐霖伏阙上书，疏其罪。是岁仲冬，嵩之父弥忠殂于家，不即奔丧，公论沸腾。未几，御笔嵩之复起右丞相，于是三学士复上书，将作监徐元杰、少监史季温、右史韩祥皆有疏，言其不可。于是范钟拜左，杜范拜右，尽逐嵩之之党全渊、濮斗南、刘晋之、郑起潜等。当时又为诗诮之者曰：「嵩之乃父病将殂，多少𪫺人尽献谀。元晋甘心持溺器郑，良臣无耻扇风炉施。起潜秉烛封行李郑，一荐随司出帝都陈。天下好人皆史党，不知赵鼎有谁扶。」嵩之之从弟宅之，卫王之长子也，与之素不咸。遂入劄声其恶，且云：「先臣弥远晚年有爱妾顾氏，为嵩之强取以去。乞令庆元府押顾氏还本宅，以礼遣嫁，仍乞置嵩之于晋朱挺之典。」及丙午冬，终丧，御笔史嵩之候服阙日，除职，与宫观。于是台臣章琰、李昂英及学校皆有书疏交攻之。御笔始有史嵩之特除观文殿大学士，许令休致。《癸辛杂识》别集下。</p></li>
<li><p><span id="宋轶三十六-史嵩之-6"></span>
丞相史嵩之当国，正怀持禄顾位之心，而适忧去。欲以起复要君，迟迟吾行，有所待耳。昨马光祖为淮总，许堪为许浦都统，时方多事，兵财重寄，不欲骤更数易，遂有起复之命。往往史欲援例，而三学叩阍，有民谣十七字诗曰：「光祖为总领，许堪为统制，丞相要起复，援例。」缕缕万言，莫不切至。玉音有曰：「朕决不用史嵩之矣！」《湖海新闻夷坚续志》前集卷一。</p></li>
<li><p><span id="宋轶三十六-史嵩之-7"></span>
史嵩之丁父弥忠忧，诏起复右丞相兼枢密使。……太学生黄恺伯、金九万、孙翼凤、何子举等百四十四人上书，曰：「……近畿总饷，本不乏人，而起复未卒哭之马光祖。京口守臣，岂无胜任，而起复未经丧之许堪。」故里巷为十七字谣也，曰：「光祖为总领，许堪为节制。丞相要起复，援例。」《宋季三朝政要》卷二。《宋诗纪事》卷一百。</p></li>
<li><p><span id="宋轶三十六-史嵩之-8"></span>
淳祐间，史嵩之入相，以二亲年耄，虑有不测，预为起复之计。时马光祖未卒哭，起为淮东总领。许堪未终丧制，起为镇江守臣。里巷为十七字谣曰：「光祖做总领，许堪为节制，丞相要起复，援例。」《尧山堂外纪》卷六十二。《坚瓠癸集》卷三。</p></li>
<li><p><span id="宋轶三十六-史嵩之-9"></span>
史嵩之丁父忧，淳祐诏使起复，士论大哗，揭牓太学斋廊云：「丞相朝入，诸生夕出。诸生朝出，丞相夕入。」《烬余录》甲编。《东山谈苑》卷三。</p></li>
<li><p><span id="宋轶三十六-史嵩之-10"></span>
见徐元杰<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html#%E5%AE%8B%E8%BD%B6%E4%B8%89%E5%8D%81%E5%85%AD-%E5%BE%90%E5%85%83%E6%9D%B0-1">1</a>。</p></li>
</ol>
</div>
<div id="史宅之" class="section level2">
<h2>
<span class="header-section-number">46.6</span> 史宅之<a class="anchor" aria-label="anchor" href="#%E5%8F%B2%E5%AE%85%E4%B9%8B"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十六-史宅之-1"></span>
史宅之，字子仁，号云麓，弥远之子也。穆陵念其拥立之功，思以政地处之，然思不立奇功，无以压人望。会殿步司狱芦荡以为可以开为良田，裨国饷。时宅之为都司，遂创括田之议，一应天下沙田、围田圩、没官田等并行拨隶本所，名「田事所」。仍辟官分往江、浙诸郡，打量围筑。时淳祐丁未，郑清之当国时也，遂以宅之为提领官，右司赵与膺为参详官，计院汪之埜为检阅，赵与訔、谢献子并为主管文字。诸郡又各差朝士，分任其事。怨嗟满道，死于非命者甚众。分司安吉州榷辖毛遇顺毅然不就；分司嘉禾奏院王畴刻剥太过，刑罚惨酷，词诉纷然，随即汰去。行之期年，有扰无补。朝廷亦知其不可行。乃以赵与膺为浙西宪司嘉禾提领江浙田事，陈绮为淮西饷置司会陵提领江淮田事，宅之遂除副枢。于是刘垣、赵汝腾、黄自然皆力陈其不可，皆以罪去。后一年，宅之终于位，赵与膺死于嘉禾，王畴、盛如杞，次第皆殂。其后应于官田，遂并归安边所，令都司提领焉。《癸辛杂识》别集下。</p></li>
<li><p><span id="宋轶三十六-史宅之-2"></span>
史宅之以签书枢密院事领财计，建议括浙西围田及湖荡为公田，置田事所，选差官属。其嗜利亡耻者，经营争往……一路骚动，怨嗟沸腾。及次年结局，一水渰没，颗粒不收。是年科举，平江府出《人情圣王之田赋》，有榜于帘前曰：「民怨已极，圣主不知。括天下之田也，咈人情而宅之。」又有诗曰：「朝廷结局收虚数，官吏归装载实钱。传语签书史云麓，阎王来括尔心田。」其冬，宅之死，年四十五。《吹剑四录》。</p></li>
</ol>
</div>
<div id="史守之" class="section level2">
<h2>
<span class="header-section-number">46.7</span> 史守之<a class="anchor" aria-label="anchor" href="#%E5%8F%B2%E5%AE%88%E4%B9%8B"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-史守之-1"></span>
仲父弥远当国，先生心弗善也，作《升闻录》以寓规谏。退居月湖之阳，遂以朝奉大夫致仕，宁宗御书「碧沚」二字赐之。弥远甚畏之，每有所作，辄戒其家，勿使十二郎知之。《宋元学案》卷七十四。《南宋杂事诗》卷一引《宁波志》。</li>
</ol>
</div>
<div id="杜-范" class="section level2">
<h2>
<span class="header-section-number">46.8</span> 杜　范<a class="anchor" aria-label="anchor" href="#%E6%9D%9C-%E8%8C%83"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-杜范-1"></span>
杜成己为相，以为宰相日见宾客，疲神妨务，无益于事，乃不复见客。但设青柜于府门，有欲言利害者投之。越旬日，并柜撤去。有题一联于府门者曰：「杜光范之门，人将望而去矣；撤暗投之柜，我且卷而怀之。」《鹤林玉露》丙编卷五。</li>
</ol>
</div>
<div id="赵-范" class="section level2">
<h2>
<span class="header-section-number">46.9</span> 赵　范<a class="anchor" aria-label="anchor" href="#%E8%B5%B5-%E8%8C%83"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十六-赵范-1"></span>
赵忠肃公方，开阃荆襄日久，军民知其威声。端平甲午冬，朝廷以其子范武仲为荆湖制置大使，镇襄阳，盖欲其绍世勋，作藩屏也。至郡，则以王旻、樊文彬、李伯渊、黄国弼数人为腹心，朝夕酣狎，了无上下之序。民讼边备，一切废弛。且诸将不能协济，反自相忌嫉。而一时幕府，又袖手坐观成败而已。……先是郡厅相对，有雅歌楼，雄丽特甚。一日，赵方坐衙，忽覩楼中妓女人物，杂遝宴饮。赵怒，以为僚属置宴，略不避忌。亟遣人觇之，则楼门扃𫔎甚严，凝尘满室，识者已疑其不祥。章叔恭时为倅，一夕，坐中堂阅案牍，至夜分，忽若有人自后呼之曰：「快去！快去！此地不久也。」心疑之而未深信，越月而乱作。《齐东野语》卷五。</p></li>
<li><p><span id="宋轶三十六-赵范-2"></span>
赵文昌名范，弟丞相葵。凡姓范者皆曰花，因此易姓者号花范。有属官范癸者，称花癸。《吹剑四录》。</p></li>
<li><p><span id="宋轶三十六-赵范-3"></span>
赵武仲在楚，赵倡家初至，问其何来，答曰：「因求得一碗饭方到此。」赵怒及其己名，又及其父名，立斩之。《贵耳集》卷中。</p></li>
</ol>
</div>
<div id="赵-葵" class="section level2">
<h2>
<span class="header-section-number">46.10</span> 赵　葵<a class="anchor" aria-label="anchor" href="#%E8%B5%B5-%E8%91%B5"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十六-赵葵-1"></span>
赵葵父为蒲圻尉，邻人梦南岳神降其家，乃生葵。《玉芝堂谈荟》卷五。</p></li>
<li><p><span id="宋轶三十六-赵葵-2"></span>
见史弥远<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html#%E5%AE%8B%E8%BD%B6%E4%B8%89%E5%8D%81%E4%BA%94-%E5%8F%B2%E5%BC%A5%E8%BF%9C-26">26</a>。</p></li>
<li><p><span id="宋轶三十六-赵葵-3"></span>
赵南仲以诛李全之功见忌于赵清臣，史揆每左右之，遂留于朝。其后恢复事起，遂分委以边圉。赴镇之日，朝绅置酒以饯。适有呈缘竿伎者，曹西士赋诗云：「又被锣声送上竿，这番难似旧时难。劝君着脚须教稳，多少傍人冷眼看。」未几，师果不竞。《齐东野语》卷八。《宋稗类钞》卷六。</p></li>
<li><p><span id="宋轶三十六-赵葵-4"></span>
赵南仲丞相入汴日，尝经宿境，见奇石，不忍舍。其后治圃溧水第，因语曩事。时赵邦永在傍，退即负之而来，俨然昔所见也。盖当时意公喜，即令人舁置，转江而归焉。公犹忆其左跗阙如，视之果然。适一匠睨而噩叹曰：「异哉！当年所失，某适得之。」取而脗合，浑然天成。公异其事而铭之。《浩然斋雅谈》卷中。</p></li>
<li><p><span id="宋轶三十六-赵葵-5"></span>
赵邦永，本姓李，李全将也。赵南仲爱其勇，纳之，改姓赵氏。入洛之师，实为统军。尝过灵璧县，道旁奇石林立，一峰巍然，崷崪秀润。南仲立马旁睨，抚玩久之。后数年家居，偶有以片石为献者，南仲因诧诸客以昔年符离所见者。邦永时适在旁，闻语即退。才食顷，数百兵舁一石而来，植之庭间，俨然马上所见也。南仲骇以为神，扣所从来，则云：「昔年相公注视之际，意谓爱此，随命部下五百卒辇归，而未敢献。适闻所言，始敢以进。」南仲为之一笑。《齐东野语》卷五。《宋稗类钞》卷二。</p></li>
<li><p><span id="宋轶三十六-赵葵-6"></span>
赵南仲丞相溧阳私第常作圈，豢四虎于火药库之侧。一日，焙药火作，众砲儵发，声如震霆，地动屋倾，四虎悉毙，时盛传以为骇异。《癸辛杂识》前集。</p></li>
<li><p><span id="宋轶三十六-赵葵-7"></span>
见马光祖<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html#%E5%AE%8B%E8%BD%B6%E4%B8%89%E5%8D%81%E5%85%AD-%E9%A9%AC%E5%85%89%E7%A5%96-7">7</a>。</p></li>
<li><p><span id="宋轶三十六-赵葵-8"></span>
〔淳祐三年〕召〔赵〕葵欲除右相，葵到京，言者谓宰相须读书人，葵知之，乃迳出国门，上表辞相位，曰：「霍光不学无术，每思张咏之语以自惭；后稷所读何书，敢以赵抃之言而自解。」归领乡郡。《宋季三朝政要》卷二。</p></li>
<li><p><span id="宋轶三十六-赵葵-9"></span>
〔赵葵〕除拜右相，葵屡上辞免，而朝旨促赴阙益急。后葵到京，时以宰相须用读书人劾之。葵已知之矣，乃径出国门，疾驰而归，题《南乡子》壁间云：「束发领西藩，百万雄兵掌握间。召到庙堂无一事，遭弹。昨日公卿今日闲。　拂晓出长安，莫待西风割面寒。羞见钱塘江上柳，何颜。瘦仆牵驴过远山。」……归领乡郡，推心爱民，一鞭不妄施。暇日过岳麓精舍，舍长刘某年差长，将坐，揖曰：「相公主席。」公摇手曰：「这里说甚相公？」竟就宾席，取酒尽欢而去。《钱塘遗事》卷三。</p></li>
<li><p><span id="宋轶三十六-赵葵-10"></span>
长沙茶具，精妙甲天下。每副用白金三百星或五百星，凡茶之具悉备，外则以大缕银合贮之。赵南仲丞相帅潭日，尝以黄金千两为之，以进上方，穆陵大喜，盖内院之工所不能为也。《癸辛杂识》前集。《宋稗类钞》卷七。</p></li>
<li><p><span id="宋轶三十六-赵葵-11"></span>
宋赵葵尝避暑水亭，有诗云：「水亭四面珠阑遶，簇簇游鱼献萍藻。六龙畏热不敢行，海水煎彻蓬莱岛。身眠七尺白虾须，头枕一片红玛瑙。」六句已成，葵遂睡去，有侍婢续云：「公子犹嫌扇力微，行人正在红尘道。」《小草斋诗话》卷四。《坚瓠丁集》卷四。《南宋杂事诗》卷七。《宋诗纪事》卷六十五。</p></li>
<li><p><span id="宋轶三十六-赵葵-12"></span>
赵葵同知枢密院，朝罢归私第，而诸姬不见。葵往访之，乃群聚摘青梅。有一姬善诗赋，葵责令赋诗，云：「柝声默报早春回，满院春风绣户开。怪得无人理丝竹，绿阴深处摘青梅。」《南宋杂事诗》卷七引《古今女史》。《宋诗纪事》卷八十七。</p></li>
</ol>
</div>
<div id="谢方叔" class="section level2">
<h2>
<span class="header-section-number">46.11</span> 谢方叔<a class="anchor" aria-label="anchor" href="#%E8%B0%A2%E6%96%B9%E5%8F%94"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十六-谢方叔-1"></span>
谢集贤一疏自解云：「臣自班行，叨尘相位，一命已上，皆出亲擢。赋性僻介，素不与内侍往还，应干文字，悉由通进司投进。自知洁其身，而袖手旁观之人，往往察臣之所避而趋之。比者〔洪〕天锡又论二珰。恭闻圣训，以为争田伐木皆王槦旧事。臣费尽心力，上则忠告陛下，量作处分，下则弥缝事体，安恤人言。不谓下石之人，撰造言语，鼓弄宦寺，曰『天锡攻汝，相君之意也，相君许其弟除朝士而嗾之也。』既诬臣以教天锡攻内侍之事，又诬臣以启陛下迁天锡之说，必欲丑诋臣于不可辨白之地。但臣分量已盈，归老山林，正其时矣。从此为宰相者，必将共宦寺结为一片，天下皆在笼络中矣。惟望陛下早正右席之拜，使臣亟释重负，退延残生，实出保全之赐。」御笔慰之曰：「但安素志，奚足深辨。」越数日，除天锡太常少卿，而君畴已在汶上矣。《齐东野语》卷七。</p></li>
<li><p><span id="宋轶三十六-谢方叔-2"></span>
谢方叔罢相归豫章，一日以琴一张、丹药一炉献上，盖以旧学故也。贾似道疑其有观望再相之意，令全台劾之，以为不当诱人主为声色之好，欲谪远郡。赖吕文德以己官职赎丞相之罪，遂得免。论者曰：「专权忌能，贾固不能无罪；居闲贡献，谢亦有以取之也。」《宋季三朝政要》卷四。《湖海新闻夷坚续志》前集卷一。</p></li>
<li><p><span id="宋轶三十六-谢方叔-3"></span>
谢方叔惠国，自宝祐免相归江西寓第，从容午桥泉石，凡一纪余。咸淳戊辰，朝会庆寿，为子姪亲友所误，萃先帝宸翰为巨帙，曰《宝奎录》，侑以自制丹砂、金器、古琴之类以进。当国者以为意媒进，嗾言官后省交攻之，削其封爵，夺其恩数，且劾其姪常簿章，婿江州倅李钲、客匠簿吕圻，至欲谪之远外，祸且不测。荆阃吕武忠文德，平时事公谨，书缄往来，必称恩府，而自书为门下使臣。至是一力回护，幸而免焉。壬申正月，公燕居无他，忽报双鹤相继而毙，公喟然叹曰：「鹤既仙化，余亦从此逝矣。」于是区处家事，凡他人负欠文券，一切焚之。沐浴朝衣，焚香望阙遥拜，次诣家庙祝白，招亲友从容叙别，具有条理。遂大书偈曰：「罢相归来十七年，烧香礼佛学神仙。今朝双鹤催归去，一念无慙对越天。」瞑目静坐，须臾而逝。遗表来上，特旨尽复元官，恩数赠恤加厚焉。《齐东野语》卷七。《尧山堂外纪》卷六十一。</p></li>
</ol>
</div>
<div id="董-槐" class="section level2">
<h2>
<span class="header-section-number">46.12</span> 董　槐<a class="anchor" aria-label="anchor" href="#%E8%91%A3-%E6%A7%90"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十六-董槐-1"></span>
见丁大全<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html#%E5%AE%8B%E8%BD%B6%E4%B8%89%E5%8D%81%E5%85%AD-%E4%B8%81%E5%A4%A7%E5%85%A8-1">1</a>。</p></li>
<li><p><span id="宋轶三十六-董槐-2"></span>
见丁大全<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html#%E5%AE%8B%E8%BD%B6%E4%B8%89%E5%8D%81%E5%85%AD-%E4%B8%81%E5%A4%A7%E5%85%A8-4">4</a>。</p></li>
</ol>
</div>
<div id="丁大全" class="section level2">
<h2>
<span class="header-section-number">46.13</span> 丁大全<a class="anchor" aria-label="anchor" href="#%E4%B8%81%E5%A4%A7%E5%85%A8"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十六-丁大全-1"></span>
丁大全，镇江府金坛人。少出为某寺行者，不律，长老挞以竹篦，归咎伽蓝，竟黥其面。神托梦主僧，哀祈湔洗。僧呼其前，责令揩拭，神复求谢，以故主僧加敬，待以客礼。久之还俗，处潘宅馆，联捷乡书，既第，愈骄傲，人以「丁风子」目之。后至拜相，宝祐年间事也。董槐矩堂与丁气味不合，董入相，丁在台劾之，差数十人各持木棍，夜半扣府中，才出，达入乘轿，急抬到大理寺前放轿，欲以此恐之。须臾，仍出北关门外，撇轿于地，发喊而散。矩堂徐步入接待寺，于是去国。即此举措，非风而何！续丁入相，全台论列，三学叩阍，举民谣有「恨无汉剑斩丁公」之语，于是罢相南行。尝语人曰：「自能谈命，我不入台则已，入台则过府，过府则正拜。中间须南行一遭，而后再秉钧轴。」始料固得，终为捉月之归，其能预知乎！《湖海新闻夷坚续志》前集卷一。</p></li>
<li><p><span id="宋轶三十六-丁大全-2"></span>
丁大全为长溪主簿，因旱，令人以银瓶乞水于百丈龙潭。既出，乃一瓦瓶，归告大全。疑之，复自以银瓶投入，复得瓦瓶。因祝之曰：「神龙有灵，幸示异相。」龙乃露爪水面，取水归，果得大雨。大全后为相，奏封龙王，建亭题诗，有「龙从百丈潭中起，雨向九重天上来」之语。《长溪琐语》。</p></li>
<li><p><span id="宋轶三十六-丁大全-3"></span>
〔宝祐三年〕六月，丁大全除司谏，陈大方除正言，胡大昌除侍御，时目大全、大方、大昌为「三不吠犬」。《宋季三朝政要》卷二。《古杭杂记》。《南宋杂事诗》卷六。</p></li>
<li><p><span id="宋轶三十六-丁大全-4"></span>
董槐罢相，时丁大全为监察御史，奏槐章未下，先调临安府隅兵百余人，挺刃围其第，以台牒驱迫出之。时有诗云：「空使蜀人思董永，恨无汉剑斩丁公。」《宋季三朝政要》卷二。《古杭杂记诗集》。《宋诗纪事》卷九十六。</p></li>
<li><p><span id="宋轶三十六-丁大全-5"></span>
见董宋臣<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html#%E5%AE%8B%E8%BD%B6%E4%B8%89%E5%8D%81%E5%85%AD-%E8%91%A3%E5%AE%8B%E8%87%A3-2">2</a>。</p></li>
<li><p><span id="宋轶三十六-丁大全-6"></span>
开庆己未，丁大全因貂珰董宋臣得相，不惬人望。江西路分缪万年作《钉》诗刺之云：「顽矿非铜钢样坚，寒坑才离急趋炎。十来锤打随成器，一得人拈即逞尖。不怕斧敲惟要人，全凭钻引任教嫌。休言深去难抽彼，自有羊蹄与铁钳。」丁见之大怒，缪竟以此科罪配化州。后丁果召庚申之变。《湖海新闻夷坚续志》后集卷二。《隐居通议》卷十。《坚瓠己集》卷三。</p></li>
<li><p><span id="宋轶三十六-丁大全-7"></span>
镇江有谶云：「老虎逐鹿走，状元出京口，丞相背后走。」宝祐戊午春，虎逐一鹿，自甘露寺后入城，突入故将李显忠家。诸孙皆勇悍，攒枪拒之，鹿死，虎复从故道出城遁去。次年，三邑举人入京赴省，集饮丰乐楼下，中间杰作者，醉中踊跃，自谓必应此谶。时丞相丁大全闻而恶之，意谓状元应谶，丞相当走矣。丁，镇江人也。阴嘱省闱官吏，默识三邑试卷，皆不取。及揭晓，悉遭黜落。时丁之气熖薰灼，邦人敢怒而不敢言。是年冬，丁罢相，出判乡郡，继而遭劾，代之守镇江者乃焦炳炎，尝为武举状元，与丁素有深憾。到郡未几，适丁有谪居之命。焦遣勇将数十辈押发，如捕强盗，丁狼狈就道，是知「状元出，丞相走」，谶应乃如此。《东南纪闻》卷一。</p></li>
<li><p><span id="宋轶三十六-丁大全-8"></span>
〔丁〕大全，镇江人，蓝色鬼貌，小官时为戚里婢婿。《宋季三朝政要》卷三。《钱塘遗事》卷四。</p></li>
</ol>
</div>
<div id="吴柔胜" class="section level2">
<h2>
<span class="header-section-number">46.14</span> 吴柔胜<a class="anchor" aria-label="anchor" href="#%E5%90%B4%E6%9F%94%E8%83%9C"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-吴柔胜-1"></span>
宛陵吴胜之柔胜，淳熙辛丑得隽于南宫，将赴廷对，去家数十里，有地名曰朱唐，舟行之所必经。里之士夜梦有语之者曰：「吴胜之入都，至朱唐而反矣。」起而告诸人，时吴有亲在垂白，意其或尼于行也，私忧之，既而无他。集英赐第，乃在第三甲，上曰朱端常，联之者曰唐廙，始悟所梦。里士怒曰：「吴胜之登科，何与我事，鬼乃侮我耶！」《桯史》卷二。《宋稗类钞》卷二。</li>
</ol>
</div>
<div id="吴-潜" class="section level2">
<h2>
<span class="header-section-number">46.15</span> 吴　潜<a class="anchor" aria-label="anchor" href="#%E5%90%B4-%E6%BD%9C"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十六-吴潜-1"></span>
宋丞相吴潜、吴渊居霅川，未第时，日侍其父读书。食后徜徉门外，见一道人来访，问曰：「先生有何术？」道人曰：「能墨。」戏曰：「得非梅竹乎？」曰：「非，可将小瓮磨墨来，为作小笔戏。」吴欣然从之。道人遂以椶箒渗墨刷一小壁，俟干，腰下出铜篦划开，引二吴来观。中有五色祥云，覆以宝殿，屏上金装吴潜字，随掩去。后潜大魁，登相位。《湖海新闻夷坚续志》后集卷一。</p></li>
<li><p><span id="宋轶三十六-吴潜-2"></span>
王臞轩清举到省，道经建阳，谒梦盖竹庙。梦至王者居，有五百人列坐，而虚其四。臞轩未至，有呼者曰：「官人位在此。」王既坐，举首见席端乃一僧，王负气怒甚，左右曰：「此陈憍如尊者。」遂寤，及廷唱，大魁乃吴潜也。《癸辛杂识》别集上。</p></li>
<li><p><span id="宋轶三十六-吴潜-3"></span>
见刘震孙<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html#%E5%AE%8B%E8%BD%B6%E4%B8%89%E5%8D%81%E5%85%AD-%E5%88%98%E9%9C%87%E5%AD%99-1">1</a>。</p></li>
<li><p><span id="宋轶三十六-吴潜-4"></span>
〔景定元年〕七月，贬吴潜建昌军，寻徙潮州。潜为人豪隽，其弟兄亦无不附丽。有谗于上者曰：「外间童谣云：『大蜈蚣，小蜈蚣，尽是人间业毒虫。夤缘攀附有百尺，若使飞天能食龙。』」《宋季三朝政要》卷三。《钱塘遗事》卷四。《古杭杂记诗集》卷三。《西湖游览志余》卷五。《坚瓠癸集》卷三。《宋稗类钞》卷二。《宋诗纪事》卷一百。《古谣谚》卷八十八。</p></li>
<li><p><span id="宋轶三十六-吴潜-5"></span>
吴履斋为人豪隽，在相位，其兄弟多以附丽登庸。贾似道与隙，遂为飞谣于上曰：「大蜈公，小蜈公，尽是人间业毒虫。夤缘攀附百虫丛，若使飞天能食龙。」语闻，谪循州中毒死。后似道遭贬，时人显壁云：「去年秋，今年秋，湖上人家乐复忧。西湖依旧流。　吴循州，贾循州，十五年间一转头。人生放下休。」《尧山堂外纪》卷六十二。</p></li>
<li><p><span id="宋轶三十六-吴潜-6"></span>
诏〔贾〕似道移司黄州。黄在鄂上流中间，乃北骑往来之冲要。似道闻命，以足顿地曰：「吴潜杀我矣。」疑移司出潜意，故深憾之，遣武人刘宗申为循守以毒潜。潜凿井卧榻下，自作井铭，毒无从入。一日，宗申开宴，以私忌辞；再开宴，又辞；不数日，移庖，不得辞；遂得疾，以五月卒于循州。《宋季三朝政要》卷三。</p></li>
<li><p><span id="宋轶三十六-吴潜-7"></span>
见贾似道<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html#%E5%AE%8B%E8%BD%B6%E4%B8%89%E5%8D%81%E4%B8%83-%E8%B4%BE%E4%BC%BC%E9%81%93-68">68</a>。</p></li>
<li><p><span id="宋轶三十六-吴潜-8"></span>
〔吴潜〕安置循州，壬戌五月十八日卒。捐馆之夕，作诗云「伶俜七十翁，闲关四千里」……又自铭其棺云：「生于霅川，死于龙水。大布深衣，缁冠素履。借以纸衾，覆以布被。一物不将，敛形而已。其人伊谁？履斋居士。」翁尝好老庄，善延方外友，与客谈及死生事，曰：「某只消一个倐然而逝。」时但以为戏言。及至循，相国者所遣人迫翁已甚，翁处之裕如。作诗及铭之夕，忽空中雷声轰然，翁形在而神去矣。先是，潜入相，以方甫、胡易简为腹心，二人轻儇，人嘲之曰：「甫易简方。」上议立度宗为太子，公意不欲，缓其事。上不悦，北军退，即罢政，而似道由军中入相，讽台臣劾公罪，贬循州。先是诏似道移司黄州，黄在鄂下流，中间乃北骑往来之冲要。似道闻命，以足顿地曰：「吴潜杀我！」疑移司出潜意，故深憾之。《钱塘遗事》卷四。</p></li>
<li><p><span id="宋轶三十六-吴潜-9"></span>
宣城泾县有琴高山、琴高溪，俗传控鲤而升之所。每岁三月中，有小鱼数十万，一日来集，亦传以为投药滓所化。至今人待此日，尽网之，曝以为干，味甚美。吴履斋尝赋诗和人韵云：「仙人药苗化为鱼，身虽纤细味丰腴。土人涉溪如采荇，以布为网犹恐疏。不比吴王耽嗜鲙，松江千古留腥滓。好似春茶枪与旗，俯视银条不足数。人生所乐在家乡，何必定食河之舫。琴高仙游不可蹑，自向昆仑朝玉皇。玉皇一笑倚天末，乞与五湖任囊括。扁舟烟雨归去来，卧听鱼槎声濊濊。」《吴礼部诗话》。《宋诗纪事》卷六十一。</p></li>
</ol>
</div>
<div id="陈贵谊" class="section level2">
<h2>
<span class="header-section-number">46.16</span> 陈贵谊<a class="anchor" aria-label="anchor" href="#%E9%99%88%E8%B4%B5%E8%B0%8A"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-陈贵谊-1"></span>
陈正甫，讳贵谊，以词学中等。尝考潘子高词卷，六篇俱精博，惟《集贤院记》偶不用李林甫注《六典》书目事，陈以此为疑而黜之，然心服其文。当其寓直玉堂，凡常行词，皆属潘拟稿。潘性至密，惟予知之。陈索潘文，晷刻不差，且遣皂衣立门以俟。陈每餽潘酒富甚，尝与予共酌于粮料院之云根云。《四朝闻见录》乙集。</li>
</ol>
</div>
<div id="金-渊" class="section level2">
<h2>
<span class="header-section-number">46.17</span> 金　渊<a class="anchor" aria-label="anchor" href="#%E9%87%91-%E6%B8%8A"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-金渊-1"></span>
金渊叔参预日，一日，奏事下殿，与台臣刘应弼邂逅。忽所持笏铿然有声，视之，有纹如线，上下如一，若坠于地者，殊不可测。甫退朝，则刘弹章已民出。《齐东野语》卷十二。</li>
</ol>
</div>
<div id="蔡-杭-余-晦" class="section level2">
<h2>
<span class="header-section-number">46.18</span> 蔡　杭　余　晦<a class="anchor" aria-label="anchor" href="#%E8%94%A1-%E6%9D%AD-%E4%BD%99-%E6%99%A6"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-蔡-1"></span> <span id="宋轶三十六-杭-1"></span> <span id="宋轶三十六-余-1"></span> <span id="宋轶三十六-晦-1"></span>
余晦，字养明，四明人，小有才，赵与之罢京尹，晦实继之，此壬子四月也。后一月，上庠士人与市人有竞，以不能奉学舍之意。既而斋生有毙于斋中者，遂命总辖辈入斋看验，遂肆诸生之怒。时祭酒蔡杭入奏，三学卷堂伏阙上书，直攻晦为仆。及晦轿出，将白堂，则诸生拦截于路，欲行打辱，于是晦即绝江以避之，遂以理少罢职，而杭亦除宗少府而去。京庠复上书留蔡，而太博黄邦彦、武博戴艮斋复劾晦而留杭，皆不报。未几，晦知鄂州，杭以贰卿召。或有诗献蔡云：「九曲湾头是钓滩，先生何事放渔竿。长江流水滔滔去，落日西风阵阵寒。好把丹心裨圣主，休将素节换高官。想于献纳论思际，应说今来蜀道难。」后杭径除佥枢，或有讥之云：「不因同舍之卷堂，安得先生之过府。」《癸辛杂识》别集下。</li>
</ol>
</div>
<div id="马天骥" class="section level2">
<h2>
<span class="header-section-number">46.19</span> 马天骥<a class="anchor" aria-label="anchor" href="#%E9%A9%AC%E5%A4%A9%E9%AA%A5"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-马天骥-1"></span>
马方山天骥，龙游人，家贫好学，行供衢庠，宿斋课业，学邻郡之射圃。一日有箭射于斋中石榴树上，马曰：「吾甲子石榴木，今秋必发荐。」众哂之。是年果预计偕，一举及第，御试第二名。《庶斋老学丛谈》卷四。</li>
</ol>
</div>
<div id="林-存" class="section level2">
<h2>
<span class="header-section-number">46.20</span> 林　存<a class="anchor" aria-label="anchor" href="#%E6%9E%97-%E5%AD%98"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-林存-1"></span>
见赵抃<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html#%E5%AE%8B%E8%BD%B6%E5%8D%81%E4%B8%83-%E8%B5%B5%E6%8A%83-45">45</a>。</li>
</ol>
</div>
<div id="董宋臣" class="section level2">
<h2>
<span class="header-section-number">46.21</span> 董宋臣<a class="anchor" aria-label="anchor" href="#%E8%91%A3%E5%AE%8B%E8%87%A3"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十六-董宋臣-1"></span>
董宋臣，始为小黄门，稍进东头供奉官，极善逢迎。……理宗一日叹曰：「宫女翠花俱敝矣。」宋臣不数日即进翠花数千枝，盖先铺翠叶，匣贮以待上命。正月十四夜，蒋安礼进竹丝灯，其明过于栅子灯，上大喜。宋臣奏曰：「明日臣亦献此灯。」安礼退而笑曰：「吾经年乃成，岂一夕可办？」时有广商贩布竹至杭，宋臣即买数匹，剪以为灯，顷刻而成，细而且薄，安礼骇服。《西湖游览志余》卷二。</p></li>
<li><p><span id="宋轶三十六-董宋臣-2"></span>
〔董〕宋臣日进用事，内侍之势益张。丁大全作相，与宋臣表里，复以庙堂之力助之，有司奉行惟谨。修内司十百为曹，望青采斫，虽勋旧之冢，亦不免焉。一日，内宴杂剧，一人专打锣，一人朴之曰：「今日排当，不奏他乐，丁丁董董不已，何也？」曰：「方今事皆丁董，吾安得不丁董？」《西湖游览志余》卷二。</p></li>
<li><p><span id="宋轶三十六-董宋臣-3"></span>
巨珰董宋臣迎逢上意，起梅堂、芙蓉阁，夺豪民田，引倡优入宫，招权纳贿，无所不至，人以「董阎罗」目之。时阎妃怙宠，马天骥、丁大全用事，有无名子书八字于朝门云：「阎马丁当，国势将亡。」《宋季三朝政要》卷二。《宋诗纪事》卷一百。</p></li>
<li><p><span id="宋轶三十六-董宋臣-4"></span>
当理宗时，禁苑渐颓，赏荷池宴，但张盖设屏扆于烈日中，上意为不然。〔董〕宋臣默会意，不日而成一亭于池傍。再宴，上大喜。未几，冬月赏梅，园又有一亭，上意不乐，谕宋臣曰：「前所造荷亭，朕不以为较，今复有此亭，半年之间，劳民动众如此。」宋臣奏曰：「此梅亭，即前之荷亭也。」上问其故，宋臣奏曰：「此乃拆卸折叠之亭。」上愈称赏之。《西湖游览志余》卷二。</p></li>
<li><p><span id="宋轶三十六-董宋臣-5"></span>
见宋理宗<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%AE%8B%E8%BD%B6%E4%B8%89-%E5%AE%8B%E7%90%86%E5%AE%97-10">10</a>。</p></li>
</ol>
</div>
<div id="孟-珙" class="section level2">
<h2>
<span class="header-section-number">46.22</span> 孟　珙<a class="anchor" aria-label="anchor" href="#%E5%AD%9F-%E7%8F%99"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十六-孟珙-1"></span>
宝祐中，孟无庵珙开阃荆、襄。尝单马出巡，见汉江一渔者，状貌奇伟，提巨鳞，避于道左。无庵问其姓名与年庚，则年月日时皆与己同，异之。邀之俱归，欲命以官，渔者不愿，曰：「富贵贫贱，各有定分。某虽与公相年庚同，然公相生于陆，故贵。某生于舟，则水上轻浮，故贱。某日以渔为活自足，若一旦富贵，实不能胜，必致暴亡。」再三强之，不可而去。孟怅然久之，曰：「吾不如也。」《涌幢小品》卷二十五。《坚瓠余集》卷二。</p></li>
<li><p><span id="宋轶三十六-孟珙-2"></span>
孟珙，号无庵，兄弟中第四，故称四孟。机略沈鸷，世罕能及。尝攻大金，公统兵四万，至蔡州灭之，由是威名浸盛。为荆湖制帅，善御众，得士卒心。……性好佛，夜则趺坐。召偏裨以下五七十人，施氊褥，俱席地，自上而下各举一话，或目前事，或市井笑谑事，无不可言者。言有可笑，辄相与大噱。惟不得讦人阴私。于是上下之情无不通者，军中私密，外间诡诈，皆入其耳。……兄璟称三孟，尝知鄂州，性宽厚。弟十孟，知岳阳。……理宗朝称边帅者，必曰「诸孟」云。《钱塘遗事》卷三。</p></li>
<li><p><span id="宋轶三十六-孟珙-3"></span>
孟珙，字璞玉，号无庵，随州人。任四川宣抚使兼京都制使师。创南阳书院，以处襄汉流寓之士；竹林书院，以处四川流寓之士。每日见客，虽数十百人，一一接谈，凡有投献，并入袖中。客退，以所投献文书令馆客逐一朗读而谛听之，可行者付出，不可行者赆之行囊。尝自作《无庵赞》云：「老拙爱游戏，忙里放痴憨。正当恁么持，无处见无庵。混沌庵之基，大朴庵之梁。大始庵之柱，大极庵之枋。西仪庵之户，三才庵之房。四象庵之壁，八卦庵之窗。白云庵之顶，清风庵之墙。谁人运斤斧，大匠曰羲黄。明月为伴侣，万古共如常。欲知我富贵，秋水接天长。水云不到处，一片玉壶光。」临发又颂云：「有生必有灭，无庵无可说。踢倒玉昆仑，夜半红日出。」《湖海新闻夷坚续志》前集卷一。《涌幢小品》卷二十二。《坚瓠癸集》卷一。</p></li>
<li><p><span id="宋轶三十六-孟珙-4"></span>
姚叔祥《见只编》云：……又有宋人《尝后图》，一妇人裸跣，为数人抬。人皆甲胄带刀，有啮唇与乳及臂与股者，至有以口衔其足者。惟一大将露形近之，更一人掣之不就。又有持足帛履袜衵衣相追逐者，计十有九人。上有题云：「南北惊风，汴城吹动。吹出鲜花红董董，泼蝶攒蜂不珍重。弃雪香，无处着这面孔。一综儿是清风镇的样子，那将军是报粘罕的孟珙。」此指宋、元灭金事也。但珙不至秽亵至此。……不知据何野史而作也。《椎书》二编卷九。</p></li>
</ol>
</div>
<div id="崔-福" class="section level2">
<h2>
<span class="header-section-number">46.23</span> 崔　福<a class="anchor" aria-label="anchor" href="#%E5%B4%94-%E7%A6%8F"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-崔福-1"></span>
崔福，故群盗也。尝为官军所捕，会夜大雪，方与婴儿同榻，儿寒夜啼，不得睡觉。捕者至，因以故衣拥儿口，儿得衣，身煖啼止，遂得逸去。因隶籍军伍，累从陈子华捕贼，积功至刺史、大将军。后从陈往江西，留南昌。既而子华易阃金陵，兼节制淮西，而崔仍留洪。时倅摄郡，一日，倅与郡僚宴滕王阁，崔怒其不见招，憾之。适至府治前，民有立牌诉寃者，崔乃其人，直至饮所，责以郡官不理民事。嗾诸卒尽碎饮器，官吏皆奔逸窜去，莫敢婴其锋。子华知之，遂檄还建康。《齐东野语》卷十三。</li>
</ol>
</div>
<div id="吕文德" class="section level2">
<h2>
<span class="header-section-number">46.24</span> 吕文德<a class="anchor" aria-label="anchor" href="#%E5%90%95%E6%96%87%E5%BE%B7"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十六-吕文德-1"></span>
〔吕〕文德，安丰人，魁梧勇悍，常鬻薪城中。赵葵于道旁见其遗履，长尺有咫，讶之。或云：「安丰鬻薪人也。」遣使访其家，值文德出猎，暮负虎鹿各一而归。留吏一宿偕见。赵留之帐前，在边立功，遂至显宦。《宋季三朝政要》卷一。</p></li>
<li><p><span id="宋轶三十六-吕文德-2"></span>
吕文德起土豪，〔贾〕似道始结之，为大将，官至保傅。然文德愚鄙小民，不识字，每佯痴，好无礼士大夫。似道既入相，文德写丑语骂，似道不敢怒。至郡，不肯礼先圣祭先圣，每云：「不曾教我识字。」《南宋杂事诗》卷三引《黄氏日钞》。</p></li>
<li><p><span id="宋轶三十六-吕文德-3"></span>
见刘整<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html#%E5%AE%8B%E8%BD%B6%E4%B8%89%E5%8D%81%E4%B8%83-%E5%88%98%E6%95%B4-3">3</a>。</p></li>
</ol>
</div>
<div id="彭大雅" class="section level2">
<h2>
<span class="header-section-number">46.25</span> 彭大雅<a class="anchor" aria-label="anchor" href="#%E5%BD%AD%E5%A4%A7%E9%9B%85"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十六-彭大雅-1"></span>
宋宁宗朝，彭大雅最豪杰而极贫者也。有富豪每资以金谷，待以饮馔，随其所需，略无厌倦，大雅甚感之。一日，富者打死一邻人，方仓皇间，大雅奋然出曰：「每荷公解衣推食，方有急难，而无人向前，此事无害，我自去担当。」不使富者知之，入词于官云：「此事是某，愿下狱与供折官司。」遂收之。适其年科举，州府监出大雅入贡院就试，是秋发解，次春登科，荣授官职，而此事不复问矣。《湖海新闻夷坚续志》前集卷二。</p></li>
<li><p><span id="宋轶三十六-彭大雅-2"></span>
彭大雅守重庆时，蜀已残破。大雅披荆棘，冒矢石，竟筑重庆城，以御利阆、蔽夔峡，为蜀之根柢，自此支吾二十年，大雅之功也。然取办促迫，人多怨之。大雅微时，有富民资以金谷，待以饮馔，随其所需，略无厌倦。一日，富民殴死一邻人，大雅奋然以身当之，自入词于官，曰：「此事是某，愿下狱供析。」富民赖之免。适其年大比，太守怜其才，俾之就试，是秋领举，并释之。次年登科，官至朝郎，出为四川制置，甚有威名。识者谓其义气满胸，前程远大，已见于此矣。其筑重庆也，委幕僚为记，不惬意，乃自作之曰：「某年某月某日，守臣彭大雅筑此，为国西门。」谒武侯庙，自为祝文曰：「大国之乡，不拜小国之大夫。今大雅拜矣，非拜公也，拜公之八阵图，拜公之《出师表》也。」其文老成简健如此，闻者莫不服之。后不幸遭败而卒，蜀人怀其恩，为之立庙。《宋季三朝政要》卷二。《钱塘遗事》卷三。</p></li>
<li><p><span id="宋轶三十六-彭大雅-3"></span>
彭大雅知重庆，大兴城筑，僚属谏不从，彭曰：「不把钱作钱看，不把人作人看，无不可筑之理。」既而城成，僚属乃请立碑以纪之，大雅以为不必。但立四大石于四门之上，大书曰：「某年某月，彭大雅筑此城，为西蜀根本。」《三朝野史》。《雪舟脞语》。</p></li>
<li><p><span id="宋轶三十六-彭大雅-4"></span>
张于湖代为和州守，设厅题梁云：「宋乾道丁亥正月朔旦，郡守胡昉新作黄堂，其绥靖龢民，千万年，永无斁。」词翰奇伟，至今犹存。彭大雅帅蜀，筑重庆城，幕客、门士各撰记诵，俱不当其意。雅乃自记十七字，云：「大宋嘉熙庚子，制臣彭大雅城渝，为蜀根本。」大字深刻之，诸人叹服。……文本不工，然吐辞超胜，以少少胜多多，暗合于湖，想见豪气。《姑苏笔记》。</p></li>
</ol>
</div>
<div id="曹-豳" class="section level2">
<h2>
<span class="header-section-number">46.26</span> 曹　豳<a class="anchor" aria-label="anchor" href="#%E6%9B%B9-%E8%B1%B3"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-曹豳-1"></span>
见赵葵<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html#%E5%AE%8B%E8%BD%B6%E4%B8%89%E5%8D%81%E5%85%AD-%E8%B5%B5%E8%91%B5-3">3</a>。</li>
</ol>
</div>
<div id="洪咨夔" class="section level2">
<h2>
<span class="header-section-number">46.27</span> 洪咨夔<a class="anchor" aria-label="anchor" href="#%E6%B4%AA%E5%92%A8%E5%A4%94"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十六-洪咨夔-1"></span>
洪平斋新第后，上卫王书，自宰相至州县，无不捃摭其短，大概云：「昔之宰相，端委庙堂，进退百官。今日之相，招权纳贿，倚势作威而已。凡及一职，必如上式。」末俱用「而已」二字。时相怒，十年不调。洪有《桃符》云：「未得之乎一字力，只因而已十年闲。」《船窗夜话》。《稗史》。《南宋杂事诗》卷三。《宋诗纪事》卷六十一。</p></li>
<li><p><span id="宋轶三十六-洪咨夔-2"></span>
宝庆初元，洪舜俞为考功郎，应诏言事，词旨剀切。真西山谓陈正甫曰：「读洪考功封事，某殊有愧色。」其封事中论台谏失职云：「月课将临，笔不敢下，称量议论之异同，揣摩情分之厚薄，可否未决，吞吐不能。其相率勇往而不顾者，恭请圣驾款谒景灵宫而已。」台臣摘以为言，谓祗见宗庙，此重事也，而洪某乃言「款谒景灵宫而已」，词语嫚易，有轻宗庙之意。遂遭罢黜，仍镌三官。舜俞有诗云：「不得之乎成一事，却因而已失三官。」《鹤林玉露》乙编卷二。《五杂组》卷十六。</p></li>
<li><p><span id="宋轶三十六-洪咨夔-3"></span>
见史弥远<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html#%E5%AE%8B%E8%BD%B6%E4%B8%89%E5%8D%81%E4%BA%94-%E5%8F%B2%E5%BC%A5%E8%BF%9C-21">21</a>。</p></li>
</ol>
</div>
<div id="徐-瑄" class="section level2">
<h2>
<span class="header-section-number">46.28</span> 徐　瑄<a class="anchor" aria-label="anchor" href="#%E5%BE%90-%E7%91%84"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-徐瑄-1"></span>
永嘉徐瑄，字汉玉。治周成子狱，无所枉，自知必得罪，束担俟命。忽梦神人驱之使去，答曰：「吾分宜去，不待驱逐，但未知当往何所？」神曰：「汝得严州。」觉与家人言：「梦真妄耳。吾得罪必南迁，安得在畿乎？」已而谪道州，又徙象州。行至来宾县，得《图经》视之，唐严州也。叹曰：「吾其不返乎？」果终焉。《齐东野语》卷八。案：徐瑄，底本作「徐宣」，据别本及《鹤山集》卷八十六《徐公墓志铭》改。</li>
</ol>
</div>
<div id="胡梦昱" class="section level2">
<h2>
<span class="header-section-number">46.29</span> 胡梦昱<a class="anchor" aria-label="anchor" href="#%E8%83%A1%E6%A2%A6%E6%98%B1"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十六-胡梦昱-1"></span>
〔宝庆间，〕大理评事庐陵胡梦昱季晦，应诏上书，引晋申生为厉，汉戾太子，及秦王廷美之事，凡万余言，讦直无忌，遂窜象州。翁定、杜丰、胡炎，皆有诗送之。翁云：「应诏书闻便远行，庐陵不独说邦衡。寸心只恐孤天地，百口何期累弟兄。世态浮云多变换，公朝初日合清明。危言在国为元气，君子从来岂顾名。」杜云：「庐陵一小郡，百岁两胡公。论事虽小异，处心应略同。有书莫焚稿，无恨岂伤弓。病愧不远别，写诗霜月中。」胡云：「一封朝奏大明宫，吹起庐陵古直风。言路从来天样阔，蛮烟谁使径旁通。朝中竞送长沙傅，岭表争迎小澹翁。学馆诸生空饱饭，临分忧国意何穷。」竟殁于贬所。《齐东野语》卷十四。</p></li>
<li><p><span id="宋轶三十六-胡梦昱-2"></span>
近时，大理评事胡梦昱以直言贬象郡，过桂林，帅钱宏祖欲害之。未及有所施行，亦暴亡。《鹤林玉露》乙编卷二。《宋稗类钞》卷七。</p></li>
</ol>
</div>
<div id="牟子才" class="section level2">
<h2>
<span class="header-section-number">46.30</span> 牟子才<a class="anchor" aria-label="anchor" href="#%E7%89%9F%E5%AD%90%E6%89%8D"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十六-牟子才-1"></span>
牟存叟端明守当涂日，郡圃有脱靴亭，以谪仙采石得名，存叟绘以为图。又以山谷崇宁初守当涂，方九日而罢，盖坐尝作《荆州承天院塔记》，转运判官陈举承执政赵挺之风旨，摘其间数语以为幸灾谤国，除名谪宜州，遂作《返棹》一图以为对。各系以赞，未几流传中都。时相丁大全、内侍董宋臣闻而恶之，遂捃摭其在都日餽遗过客钱酒等物，并指为赃。下所居郡，监逮甚严。自此朝绅结舌，驯致开庆之祸焉。《齐东野语》卷十。</p></li>
<li><p><span id="宋轶三十六-牟子才-2"></span>
见宋理宗<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%AE%8B%E8%BD%B6%E4%B8%89-%E5%AE%8B%E7%90%86%E5%AE%97-10">10</a>。</p></li>
<li><p><span id="宋轶三十六-牟子才-3"></span>
牟存斋桂亭曰「天香第一」。《癸辛杂识》别集下。</p></li>
</ol>
</div>
<div id="赵-涯" class="section level2">
<h2>
<span class="header-section-number">46.31</span> 赵　涯<a class="anchor" aria-label="anchor" href="#%E8%B5%B5-%E6%B6%AF"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-赵涯-1"></span>
理宗初郊，行事之次，适天雷电以风，黄坛灯烛皆灭无余，百执事颠沛离次。已而风雨少止，惟子阶一陪祠官，虽朝衣被雨淋漓，而俨然不动。理宗甚异之，亟遣近侍问姓名，则赵涯也。时为京局官，未几，除监察御史。《齐东野语》卷二十。</li>
</ol>
</div>
<div id="洪天锡" class="section level2">
<h2>
<span class="header-section-number">46.32</span> 洪天锡<a class="anchor" aria-label="anchor" href="#%E6%B4%AA%E5%A4%A9%E9%94%A1"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-洪天锡-1"></span>
近世敢言之士……曰温陵洪公天锡君畴一人而已。方宝祐间，宦寺肆横，簸弄天纲，外阃朝绅，多出门下，庙堂不敢言，台谏长其恶，或饵其利，或畏其威，一时声燄，真足动摇山岳，回天而驻日也。乙卯元正，以公为御史，公来自孤远，时莫知为何如人。首疏以正心格君为说，且曰：「臣职在宪府，不惟不能奉承大臣风旨，亦不敢奉承陛下风旨。」固已耸动听闻矣。次月，囊封言：「古今为天下患者三：宦官也，外戚也，小人也。谨按入内内侍省东头供奉官干办内东门司董宋臣，宦寺之贪黠者也。并缘造寺，豪夺民田，密召倡优，入亵清禁，先是，正月内呼营妓数辈入内祗应。搂揽番商，大开贿赂。不斥宋臣，必为圣德之累。将作监谢堂，外戚之贪黠者也。狠愎之性，善于凌物，攫拏之状，旁若无人。不曰『以备中殿宣索』，则曰『当取教旨豁除』。椒德令芳，天下备颂，不去一堂，必为宫闱之累。集英殿修撰、知庆元府厉文翁，小人之无忌惮者也。神皋流毒，屡玷抨弹，藉衣锦威，行攫金术。今又移其剥越者剥鄞矣！然民敢怨而不敢言者，以其依凭邸第耳。不去文翁，必为王邸之累。臣恐社稷之忧，不止累陛下，累宫闱，累王邸而已。乞将宋臣逐出，堂姑予祠，文翁罢黜，臣虽九陨不悔。」疏上两日不报，君畴径出江干待罪。于是中书牟子才存叟、右史李昂英俊明，交章留之，乞行其言。乃令堂自陈乞祠，除职予郡，宋臣自乞解罢，令首尾了日解职，文翁别与州郡差遣。仍命台臣吴燧勉回供职。……公在闽阃日，尝书桃符云：「平生要识琼崖面，到此当坚铁石心。」盖其刚劲之气，未尝一日少沮也。《齐东野语》卷七。</li>
</ol>
</div>
<div id="洪天骥" class="section level2">
<h2>
<span class="header-section-number">46.33</span> 洪天骥<a class="anchor" aria-label="anchor" href="#%E6%B4%AA%E5%A4%A9%E9%AA%A5"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-洪天骥-1"></span>
洪天骥，字逸仲，少有异质。……母疾甚，剔股肉，杂汤药以进，疾遂愈。然终身不以语人。《宋史翼》卷十七。</li>
</ol>
</div>
<div id="赵汝腾" class="section level2">
<h2>
<span class="header-section-number">46.34</span> 赵汝腾<a class="anchor" aria-label="anchor" href="#%E8%B5%B5%E6%B1%9D%E8%85%BE"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十六-赵汝腾-1"></span>
理宗淳祐戊申，工书赵汝腾有劄，言黄涛阿媚旧相。涛中省辩白。司谏陈垓、御史蔡荣连章按劾，二人章内言汝腾之过言。谤之者作诗曰：「汝腾元是杜鹃儿，身著金章口是非。自道长安春色好，声声却只劝人归。」《古杭杂记诗集》卷三。</p></li>
<li><p><span id="宋轶三十六-赵汝腾-2"></span>
赵汝腾尝语于人曰：「丞相吾能诋之，给舍、台谏吾能讥刺之。」有诗曰：「若要差除好，更兼言职牢。宰执与台谏，从头骂一遭。」《古杭杂记诗集》卷三。</p></li>
<li><p><span id="宋轶三十六-赵汝腾-3"></span>
见徐霖<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html#%E5%AE%8B%E8%BD%B6%E4%B8%89%E5%8D%81%E5%85%AD-%E5%BE%90%E9%9C%96-1">1</a>。</p></li>
</ol>
</div>
<div id="徐元杰" class="section level2">
<h2>
<span class="header-section-number">46.35</span> 徐元杰<a class="anchor" aria-label="anchor" href="#%E5%BE%90%E5%85%83%E6%9D%B0"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-徐元杰-1"></span>
〔史〕嵩之之起复也，匠监徐元杰攻之甚力，遂除起居舍人、国子祭酒，仍摄行西掖。未几暴亡，或以为嵩之毒之而死，俾其妻申省。以为口鼻拆裂，血流而腹胀，色变青黑，两臂皆起黑泡，面如斗大，其形似鬼，欲乞朝廷主盟，与之伸冤。侍御郑采率台谏共为一疏，少司成陈振孙、察官江万里并有疏。遂将医官、人从、厨子置岳，令郑采督之，竟不得其情，止以十数辈断遣而已。徐霖上书力诋采不能明此狱之冤，不报，竟去。采奏疏乞留霖，亦不报。先是侍御史刘汉弼尽扫嵩之之党，至此亦以暴疾亡，或者亦谓嵩之有力，然皆无实迹也。朝廷遂各赐田五顷，楮币五千贯，以旌其直。黄涛之试馆职也，对策历数史嵩之之恶，至是除宗正少卿，于对疏乃言元杰止是中暑之证，非中毒也。于是佥议攻之。而元杰之子直谅投匦扣阍，力辨此说，涛遂被劾去。《癸辛杂识》别集下。</li>
</ol>
</div>
<div id="章-鉴" class="section level2">
<h2>
<span class="header-section-number">46.36</span> 章　鉴<a class="anchor" aria-label="anchor" href="#%E7%AB%A0-%E9%89%B4"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-章鉴-1"></span>
章艺斋鉴宰德清时，虽槐古马高，尤喜延客，然饮食多不取诸市，恐旁缘以扰人。《山家清供》。《宋诗纪事》卷六十二。</li>
</ol>
</div>
<div id="尹-焕" class="section level2">
<h2>
<span class="header-section-number">46.37</span> 尹　焕<a class="anchor" aria-label="anchor" href="#%E5%B0%B9-%E7%84%95"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十六-尹焕-1"></span>
梅津尹涣惟晓未第时，尝薄游苕溪籍中，适有所盼。后十年，自吴来霅，舣舟碧澜，问讯旧游，则久为一宗子所据，已育子，而犹挂名籍中。于是假之郡将，久而始来。颜色瘁赧，不足膏沐，相对若不胜情。梅津为赋《唐多令》云：「苹末转清商，溪声供夕凉。缓传杯、催唤红妆。焕绾乌云新浴罢，拂地水沉香。　歌短旧情长，重来惊鬓霜。怅绿阴、青子成双。说着前欢佯不采，飏莲子，打鸳鸯。」《齐东野语》卷十。《词林纪事》卷十二。</p></li>
<li><p><span id="宋轶三十六-尹焕-2"></span>
尹梅津焕无子，螟蛉罗石二姓名一，越人为之语曰：「梅津一生辛勤，只办得食箩一担。」《癸辛杂识》别集上。《古谣谚》卷六十二。</p></li>
</ol>
</div>
<div id="郑雄飞" class="section level2">
<h2>
<span class="header-section-number">46.38</span> 郑雄飞<a class="anchor" aria-label="anchor" href="#%E9%83%91%E9%9B%84%E9%A3%9E"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-郑雄飞-1"></span>
郑慥堂先生不信佛，老亦不废施斛。《脚气集》。</li>
</ol>
</div>
<div id="焦炳炎" class="section level2">
<h2>
<span class="header-section-number">46.39</span> 焦炳炎<a class="anchor" aria-label="anchor" href="#%E7%84%A6%E7%82%B3%E7%82%8E"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十六-焦炳炎-1"></span>
〔焦炳炎〕理宗朝为谏官，论奏累数百章。时宰主括田议，远近骚动。炳炎痛疏其害，复面奏恳侧，涕泪俱下。上为动容，然未有寝命，炳炎论愈力。时宰语人曰：「焦生非攻括田，实攻我也。」炳炎闻之，不为变，争之益力，必报寝而后已。《两浙名贤录》卷五十四。《宋史翼》卷十六。</p></li>
<li><p><span id="宋轶三十六-焦炳炎-2"></span>
见丁大全<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html#%E5%AE%8B%E8%BD%B6%E4%B8%89%E5%8D%81%E5%85%AD-%E4%B8%81%E5%A4%A7%E5%85%A8-7">7</a>。</p></li>
</ol>
</div>
<div id="李-刘" class="section level2">
<h2>
<span class="header-section-number">46.40</span> 李　刘<a class="anchor" aria-label="anchor" href="#%E6%9D%8E-%E5%88%98"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-李刘-1"></span>
〔李〕刘尝从真德秀游，丐词科文字，留饮书室。指竹夫人为题曰：蕲春县君祝氏可卫国夫人。刘援笔立成，末联云：「於戏，保抱持，朕不忘乙夜之寝；展转反侧，尔尚形四方之风。」德秀击节叹赏。嘉熙己亥四月，诞皇子告庙祝文，刘以学士当笔，以四柱作一联云：「亥年巳月，无长蛇封豕之虞；午日丑时，有归马放牛之兆。」时方有蜀警，人咸赏其中的。《宋诗纪事》卷六十一引孙云翼《李梅亭先生小传》。《鹤林玉露》甲编卷四。</li>
</ol>
</div>
<div id="陈耆卿" class="section level2">
<h2>
<span class="header-section-number">46.41</span> 陈耆卿<a class="anchor" aria-label="anchor" href="#%E9%99%88%E8%80%86%E5%8D%BF"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十六-陈耆卿-1"></span>
见叶适<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html#%E5%AE%8B%E8%BD%B6%E4%B8%89%E5%8D%81%E4%BA%94-%E5%8F%B6%E9%80%82-12">12</a>。</p></li>
<li><p><span id="宋轶三十六-陈耆卿-2"></span>
见叶适<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html#%E5%AE%8B%E8%BD%B6%E4%B8%89%E5%8D%81%E4%BA%94-%E5%8F%B6%E9%80%82-13">13</a>。</p></li>
<li><p><span id="宋轶三十六-陈耆卿-3"></span>
见史弥远<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html#%E5%AE%8B%E8%BD%B6%E4%B8%89%E5%8D%81%E4%BA%94-%E5%8F%B2%E5%BC%A5%E8%BF%9C-22">22</a>。</p></li>
</ol>
</div>
<div id="刘震孙" class="section level2">
<h2>
<span class="header-section-number">46.42</span> 刘震孙<a class="anchor" aria-label="anchor" href="#%E5%88%98%E9%9C%87%E5%AD%99"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十六-刘震孙-1"></span>
刘震孙长卿，号朔斋。知宛陵日，吴毅夫潜丞相方闲居，刘日陪午桥之游，奉之亦甚至。尝具开宴，自撰乐语一联云：「入则孔明，出则元亮，副平生自许之心；兄为东坡，弟为栾城，无晚岁相违之恨。」毅夫大为击节。刘后以召还，吴饯之郊外，刘赋《摸鱼儿》一词为别，末云：「怕绿野堂边，刘郎去后，谁伴老裴度。」毅夫为之挥泪。继遣一价，追和此词，并以小匳侑之，送数十里外。启之，精金百星也。前辈怜才赏音如此，近世所无。《齐东野语》卷二十。《庶斋老学丛谈》卷三。</p></li>
<li><p><span id="宋轶三十六-刘震孙-2"></span>
朔斋在吴日，有小妓善舞扑蝴蝶者，朔斋喜而纳之矣。郑润父霖来守苏，盖旧游也。因燕集扣其人，知在刘处，亟命逮之。隶辈承风，径入堂奥，窜取以去。刘大不能堪。未几郑殂，刘复取之以归。时淳祐己酉也。《癸辛杂识》别集上。</p></li>
<li><p><span id="宋轶三十六-刘震孙-3"></span>
魏鹤山之女，初适安子文家，既寡，谋再适人。乡人以其兼二氏之撰，争欲得之，而卒归于〔刘〕朔斋。以故不得者嫉之，朔斋以是多啧言。晚丧偶于建宁。王茂悦橚自台归霅，继而朔斋亦以口语归，王辂之近郊。既而皆有伉俪之慽，语相泣也。王告别归舟，得疾，竟至不起。王，刘所爱也。刘归吴中，未几亦逝。二人皆蜀之隽人，识者无不惜之。时戊辰、己巳之间也。《癸辛杂识》别集上。</p></li>
</ol>
</div>
<div id="陈-郁" class="section level2">
<h2>
<span class="header-section-number">46.43</span> 陈　郁<a class="anchor" aria-label="anchor" href="#%E9%99%88-%E9%83%81"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十六-陈郁-1"></span>
庚申八月，太子请两殿幸本宫清霁亭赏芙蓉、木犀。韶部头陈盼儿捧牙板歌「寻寻觅觅」一句，上曰：「愁闷之词，非所宜听。」顾太子曰：「可令陈藏一譔一即景快活《声声慢》。」先臣再拜承命，五进酒而成，二进酒数十人已群讴矣。天颜大悦，于本宫官属支赐外，特赐百疋两。词曰：「澄空初霁，暑退银塘，冰壶雁程寥寞。天阙清芬，何事早飘岩壑。花神更裁丽质，涨红波、一奁梳掠。凉影里，算素娥仙队，似曾相约。闲把两花商略，开时候、羞趁观桃堦药。绿幕黄帘，好顿胆瓶儿著。年年粟金万斛，拒严霜、绵丝团幄。秋富贵，又何妨、与民同乐。」明年，四月九日，储皇生辰，令述《宝鼎现》，俾本宫内人群唱为寿。上称得体。《随隐漫录》卷二。</p></li>
<li><p><span id="宋轶三十六-陈郁-2"></span>
姑苏守臣进蟹，应制程奎草批答云：「新酒菊天，惟其时矣。」上曰：「茅店酒旗语，岂王言耶！令陈藏一拟闻。」先臣援笔立成，略曰：「内则黄中通理，外则戈甲森然。此卿出将入相，文在中而横行匈奴之象也。」上乃悦。《随隐漫录》卷三。</p></li>
<li><p><span id="宋轶三十六-陈郁-3"></span>
见贾似道<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html#%E5%AE%8B%E8%BD%B6%E4%B8%89%E5%8D%81%E4%B8%83-%E8%B4%BE%E4%BC%BC%E9%81%93-15">15</a>。</p></li>
</ol>
</div>
<div id="袁-樵" class="section level2">
<h2>
<span class="header-section-number">46.44</span> 袁　樵<a class="anchor" aria-label="anchor" href="#%E8%A2%81-%E6%A8%B5"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-袁樵-1"></span>
宝庆丙戌，袁樵尹京，于西湖三贤堂卖酒。有人题壁曰：「和靖东坡白乐天，三人秋菊荐寒泉。而今满面生尘土，却与袁樵课酒钱。」《古杭杂记》。</li>
</ol>
</div>
<div id="马光祖" class="section level2">
<h2>
<span class="header-section-number">46.45</span> 马光祖<a class="anchor" aria-label="anchor" href="#%E9%A9%AC%E5%85%89%E7%A5%96"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十六-马光祖-1"></span>
〔马光祖〕尹京之日，不畏贵戚豪强，庭无留讼，颇得包孝肃公尹开封之规模。福王府诉民不还房廊屋钱，光祖判云：「晴则鸡卵鸭卵，雨则盆满钵满。福王若要屋钱，直待光祖任满。」《三朝野史》。《西湖游览志余》卷二十五。《尧山堂外纪》卷六十三。《坚瓠癸集》卷三。</p></li>
<li><p><span id="宋轶三十六-马光祖-2"></span>
裕斋马枢密判临安府，荣邸解偷山贼，逼令重罪。鞫之，乃拾坟山之坠松者。判云：「松毛落地是草，村人得之是宝。大王稳便解来，即时放了。」《随隐漫录》卷五。</p></li>
<li><p><span id="宋轶三十六-马光祖-3"></span>
马光祖，字华父，号裕斋，吏事强敏，风力甚著，前后麾节，皆有可观。乙卯尹京，内引一劄云：「自后宣谕旨挥，容臣覆奏；戚里诸托，容臣缴进。」下车之后，披剔弊蠹，风采一新，时号名尹。未几，有仓部郎中师应极之子，夜饮于市，碎其酒家器。诘朝，尹车过门，泣诉其事，光祖即偿所直，追逮一行作閙仆从，仍牒问师仓郎。盖光祖时领版曹，以仓部为所属，故牒问，殊不思京师无牒问朝士之理。师乃时相之私人，乃执缚持牒之卒，恣肆凌辱，又率诸曹郎官白堂，乞正体统。朝廷遂劄漕司，追出被打酒家，反加黥配。应极之子帖然无它，于是光祖威风顿挫，百事退缩。初，颜帅尹京之时，遇三学应有讼牒，必申国子监俟报，方与施行。学舍已不能堪。及光祖尹京，又创为一议，应学舍词讼，须先经本监用印保明，方许经有司。学舍尤怒之，作为小诗曰：「几年贪帅毒神京，虎视国家三学生。休道新除京尹好，敢将书铺待司成。」未几，察官朱应元劾李昂英，太学作书讥之，有云「何不移其劾昂英者劾光祖」等语，光祖愈不安。既而辟客参议薛垣以踪迹诡秘罢，于是光祖力丐外任，出守留都焉。《癸辛杂识》别集下。</p></li>
<li><p><span id="宋轶三十六-马光祖-4"></span>
马光祖尹京之日，有士人逾墙偷人室女，事觉到官，勘令当厅面试，光祖出《逾墙搂处子》诗，士人秉笔云：「花柳平生债，风流一段愁。逾墙乘兴下，处子有心搂。谢砌应潜越，韩香许暗偷。有情还爱欲，无语强娇羞。不负秦楼约，安知汉狱囚。玉颜丽如此，何用读书求。」光祖判云：「多情多爱，还了平生花柳债。好个檀郎，室女为妻也不妨。　杰才高作，聊赠青蚨三百索。烛影摇红，配取媒人是马公。」遂令女子归生为妻，且厚赠之。《诚斋杂记》。《三朝野史》。《西湖游览志余》卷二十五。《尧山堂外纪》卷六十二。《坚瓠甲集》卷四。《宋稗类钞》卷四。</p></li>
<li><p><span id="宋轶三十六-马光祖-5"></span>
马裕斋光祖之再尹京也，风采益振，威望凛然。大书一榜，揭之客次，大意谓僚属自当以职业见知，并从公举，若挟贵挟势，及无益俪语以属者，不许收受，违者则先断客将。于是客之至者，掌客必各点检衔袖，惟恐犯令得罪。余时为帅幕，一日以公事至，见有薛监酒方叔在焉。薛虽进纳，出入福邸贵家甚稔，余因扣其何为，薛笑而不见答，觇袖间则有物焉。余指壁间文曰：「奈何犯初条乎！」薛笑曰：「非惟犯初条，将并犯所戒矣。」既而速客僚属白事毕，薛出袖中函书，马公颦蹙不语。既而又出俪卷，傍观皆悚惧，而典客面无人色，谓受杖必矣。及退，乃寂然无所闻。又旬日，余复以事至，则薛又在焉。余因扣其所投何如，薛笑曰：「已荷收录矣，余袖中乃谢启也。」扣其所主，则南阳贵人也。以是知人不可无势，以马公峻峭壁立，亦不能不为流俗所移，况他人哉！《癸辛杂识》后集。</p></li>
<li><p><span id="宋轶三十六-马光祖-6"></span>
〔宝祐六年〕马光祖、向士璧自捐军费。《宋季三朝政要》卷二。</p></li>
<li><p><span id="宋轶三十六-马光祖-7"></span>
马华父光祖知高沙日，戍军叛，华父抚谕不从，遂藏身后圃乱荷中获免。其家人散走藏匿，华父之妻则匿于都吏之家，遂为所污。赵信国自维掦提兵至郡讨叛，令王克仁入城抚谕，遂诛首谋者百余人。赵遂系吏者，缠以麻𫄠，渍之以油，用大竿称于通衢而燃之。华父惭怒，以赵为彰其家丑，遂搆大怨。其后华父开江阃，遂辟王容之子某为溧水令，俾觇赵过，将甘心焉。赵公知之，遂首以外执政一削举之，且为宛转料理改秩。马知其故，遂劾去之。其后建清溪诸贤祠，凡仕于江淮者皆在祀列，独信国之父忠肃公方不得预焉。《癸辛杂识》续集下。</p></li>
<li><p><span id="宋轶三十六-马光祖-8"></span>
开庆间，马华父制置江阃日，尝于青溪建祠以祀先贤，断自吴泰伯以下，凡四十一人，皆尝仕若居若游于此获与焉。盖华父之祖亦尝仕于升故也。祠成，命冯可迁赞之。其赞马公末语，有「尔祖其从与享」之句。或摘以为讥，华父遂去乃祖之祀焉。或谓刘子澄清叔与华父有宿憾，授意于冯云。《浩然斋雅谈》卷上。</p></li>
</ol>
</div>
<div id="留元刚" class="section level2">
<h2>
<span class="header-section-number">46.46</span> 留元刚<a class="anchor" aria-label="anchor" href="#%E7%95%99%E5%85%83%E5%88%9A"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十六-留元刚-1"></span>
见真德秀<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html#%E5%AE%8B%E8%BD%B6%E4%B8%89%E5%8D%81%E5%85%AD-%E7%9C%9F%E5%BE%B7%E7%A7%80-7">7</a>。</p></li>
<li><p><span id="宋轶三十六-留元刚-2"></span>
留〔元刚〕以使酒任气，为言者屡以闻，然该敏贯洽，近代相门子弟未有也。……先是，永嘉刘锡祖父掩据羲之墨池且百年，后为世仆所发，公断其庐，得池于刘卧内，刘氏遂衰。其临政操断皆类是，故谤者亦不恕。尝得方岩王公简复士人周仪甫书云：「纳去茂潜书，虽仪甫不待老夫之嘱。茂潜永嘉之政，若干将、莫邪新发于硎，切不可干之以私。」又云：「近来墨池事最伟。」《四朝闻见录》甲集。</p></li>
</ol>
</div>
<div id="林兴宗" class="section level2">
<h2>
<span class="header-section-number">46.47</span> 林兴宗<a class="anchor" aria-label="anchor" href="#%E6%9E%97%E5%85%B4%E5%AE%97"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-林兴宗-1"></span>
宋嘉平宝绍间，叛将李全驻兵淮东之山阳，骄悍难制，戕许国，逐姚翀，杀命士荀梦玉、杜来，士大夫视山阳，不啻如蛇乡虎落。时莆人林兴宗景复授法曹以往，时论壮之。安晚郑公在琐闼饯行，有诗云：「淮海辕门立奇士，要看左袒为刘时。」盖勉其尽节也。景复到任后，改淮安令。辛卯春，全破通泰，犯扬州，为王师掩击，殪城下。其妻杨姑姑惧朝廷必讨，遂扫众尽俘执南官北去。景复羁囚山东凡十年，挺节无所污，安晚饯诗可无负矣。信庵赵公遣闲物色，捐金资得之以反，县国印与告身俱存。赵公奏乞旌擢以劝尽节者，朝廷录用，官至曲江守。景复北地诗有「最是北来少许料，地寒难得见梅花」，又有「形容变尽头如雪，不改当时一寸心」之句，江湖间多称之。《梅磵诗话》卷下。</li>
</ol>
</div>
<div id="杨叔昉" class="section level2">
<h2>
<span class="header-section-number">46.48</span> 杨叔昉<a class="anchor" aria-label="anchor" href="#%E6%9D%A8%E5%8F%94%E6%98%89"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-杨叔昉-1"></span>
宝庆丙戌，莆阳境内小民张氏至孝，家贫养母。尝有所适，归而母亡，张追慕不已，既祥而不除，欲丧之终其身。太守杨叔昉闻而哀之，赐以钱酒，且书其门曰：「何必读书，只此便是读书；何必为学，只此便是为学。」《癸辛杂识》后集。</li>
</ol>
</div>
<div id="胡-颖" class="section level2">
<h2>
<span class="header-section-number">46.49</span> 胡　颖<a class="anchor" aria-label="anchor" href="#%E8%83%A1-%E9%A2%96"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-胡颖-1"></span>
胡石壁颖为宪日，尝出巡部。适一尉格目忘书名，胡大怒，遂批银牌云：「县尉不究心职事，至于格目亦忘署名，可见无状。」追问。尉亦狡者也，遂作一状，录宪状判于前而空「署」字，以黄覆之。及就逮投状，胡见益怒云：「汝尚敢侮我如此。」遂索元批银牌观之，则有「署」字，盖一时盛怒中所书，忘其庙讳也。于是径不敢问而遣之。《癸辛杂识》后集。</li>
</ol>
</div>
<div id="陈-诜-陆-叡" class="section level2">
<h2>
<span class="header-section-number">46.50</span> 陈　诜　陆　叡<a class="anchor" aria-label="anchor" href="#%E9%99%88-%E8%AF%9C-%E9%99%86-%E5%8F%A1"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-陈-1"></span> <span id="宋轶三十六-诜-1"></span> <span id="宋轶三十六-陆-1"></span> <span id="宋轶三十六-叡-1"></span>
湘人陈诜登第，授岳阳教官。夜逾墙与妓江柳狎，颇为人所知。时孟之经守岳，闻其故。一日，公燕，江柳不侍，呼至杖之，文其眉鬓间以「陈诜」二字，仍押隶辰州。妓之父母诣学官咎诜云：「自岳去辰八百里，且求资粮。」陈且泣且悔，罄其所有，及资衣物，得千缗，以六百赠柳，余付监押吏卒，令善视。且以词饯别云：「鬓边一点似飞鸦，休把翠钿遮。二年三载，千拦百就，今日天涯。　杨花又逐东风去，随分入人家。要不思量，除非酒醒，休照菱花。」柳将行，会陆云西以荆湖制司干官霑檄至岳，与陈有故。将至，陈先出迎，以情告陆，陆即取空名制干劄，填陈姓名，檄入制幕。既而并迎陆入，即开宴。陆曰：「闻籍中有江柳者善讴，谁是也？」孟即呼至，柳花钿隐眉间所文。饮间陆戏语孟曰：「能以柳见予否？」孟曰：「唯命。」陆笑曰：「君尚不能容一陈教官，岂能与我？」孟因叙诜之过，陆叹慨。既而终席，陆呼柳问其事，柳出诜送别词，陆大嗟赏，而再登席，陆举词示孟，且诮之曰：「君试目此作，可谓不知人矣。今制司檄诜入幕，将若之何？」孟求解于陆，并召诜同宴。明日列荐诜，且除柳名。陆遂将诜如江陵，见之阃公秋壑，俾充幕僚。《说库》本《山房随笔》。《青泥莲花记》卷八。《宋稗类钞》卷四。</li>
</ol>
</div>
<div id="姚-镛-赵东野" class="section level2">
<h2>
<span class="header-section-number">46.51</span> 姚　镛　赵东野<a class="anchor" aria-label="anchor" href="#%E5%A7%9A-%E9%95%9B-%E8%B5%B5%E4%B8%9C%E9%87%8E"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-姚-1"></span> <span id="宋轶三十六-镛-1"></span> <span id="宋轶三十六-赵东野-1"></span>
姚镛为吉州判官，以平寇论功，不数年擢守章贡。为人踈隽，喜作诗，自号雪蓬。尝令画工肖其像：骑牛于磵谷之间。索郡人赵东野题诗，东野题云：「骑牛无笠又无蓑，断陇横冈到处过。暖日暄风不常有，前村雨暗却如何。」盖规切之也。居无何，忤帅臣，以贪劾之。时端平更化之初，施行特重，贬衡阳，人皆服东野之先见。《鹤林玉露》丙编卷六。《尧山堂外纪》卷六十一。《宋稗类钞》卷六。《宋诗纪事》卷六十二。</li>
</ol>
</div>
<div id="黄-炳" class="section level2">
<h2>
<span class="header-section-number">46.52</span> 黄　炳<a class="anchor" aria-label="anchor" href="#%E9%BB%84-%E7%82%B3"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-黄炳-1"></span>
嘉熙间，江西峒丁反，吉州万安宰黄炳鸠兵守备。一日五更，探报寇且至，炳亟遣巡尉领兵迎敌，众皆曰：「枵腹奈何？」炳曰：「第速行，饭即至矣。」炳乃率吏辈，竹箩木桶沿市民之门曰：「知县买饭！」时人家晨炊方熟，皆有热饭熟水，厚酬其直，负之以行。于是士卒皆饱餐，一战破寇，由此论功，擢守临川，兼庾节。《鹤林玉露》乙编卷六。《宋稗类钞》卷三。</li>
</ol>
</div>
<div id="王克谦" class="section level2">
<h2>
<span class="header-section-number">46.53</span> 王克谦<a class="anchor" aria-label="anchor" href="#%E7%8E%8B%E5%85%8B%E8%B0%A6"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-王克谦-1"></span>
王克谦，号茂林，无子。后知永嘉，命立修竹为子，时已二十，乃戊戌生，本姓林氏，正合茂林二字，非偶然也。《癸辛杂识》续集上。</li>
</ol>
</div>
<div id="萧-崱" class="section level2">
<h2>
<span class="header-section-number">46.54</span> 萧　崱<a class="anchor" aria-label="anchor" href="#%E8%90%A7-%E5%B4%B1"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-萧崱-1"></span>
江西古喻萧太山，好奇之士也。名其堂曰堂堂堂，亭曰亭亭亭。越陈持节某提举江西日，萧延饮，遍历亭馆，次观其匾。至洞，公戏之曰：「此何不曰洞洞洞。」萧为不怿。《稗史》。</li>
</ol>
</div>
<div id="徐-霖" class="section level2">
<h2>
<span class="header-section-number">46.55</span> 徐　霖<a class="anchor" aria-label="anchor" href="#%E5%BE%90-%E9%9C%96"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十六-徐霖-1"></span>
徐霖，字景说，号经畋，三衢人，为南省第一人。首伏阙诋史嵩之，不报。嵩之谓人曰：「朝廷大比所费不知其几，合天下士仅得一省元，乃是狂生，可以为世道叹。」于是虚名顿增。未几，有徐元杰之狱，上书攻郑采不明此冤，径去国。采上疏留之，于是传旨俾宰执留之，又令左司尹焕面留，又令姚希得传旨勉谕，毅然不从而去。往往沽激太过，人亦薄之。其居衢也，于所居画诸葛武侯像，终日与之对坐，论天下事。诸阉畏其吻，竞致金帛，皆受之。其回字有云：「承惠兼金束帛，足见尊贤崇道之意。」赵汝腾时为从官，上疏力荐，至比之为范文正公，屡有召命，皆不就。及除著作郎，则翻然而来，举止颠怪，妄自尊大。凡士子之来受教，皆拜庭下，霖危坐受之，不发一语，瞑目坐移时，豁然而起。有黠者俟其瞑目，亦效之；俟其跃然而起，亦起从之。霖曰：「汝已得道矣。」夏月，京府命工搭盖松棚，适一匠者衵服破绽，见其二子，霖竟牒天府云：「某人受役而不主一，合从重挞。」随行一童，厅吏或以果饵与之，霖适见，并厅吏解天府，谓某吏坏其太极，都城无不传以为笑。甚至醉而入经筵，自称为宗师，及兼宰士，则妄有更改。未几对轮，竟论乞劾罢台谏，于是御笔有云：「徐霖以庶官而论台谏、京尹，要朕必行，事关纪纲，前所未有。昨以去余晦为是，今乃疏蔡杭为奸，言及朝士，亲填姓名，怀情不一，首鼠两端，可与在外差遣。」尚迟回不去，赵汝腾往视，趣其出关。盖霖之无忌惮，皆汝腾成其狂，至目汝腾为太宗师，己为小宗师，递相汲引。霖既去，汝腾亦不自安，遂自补外。未几，察官萧泰来数其十二狂，不可治郡，于是声名扫地矣。《癸辛杂识》别集下。</p></li>
<li><p><span id="宋轶三十六-徐霖-2"></span>
见留梦炎<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html#%E5%AE%8B%E8%BD%B6%E4%B8%89%E5%8D%81%E4%B8%83-%E7%95%99%E6%A2%A6%E7%82%8E-2">2</a>。</p></li>
<li><p><span id="宋轶三十六-徐霖-3"></span>
见留梦炎<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html#%E5%AE%8B%E8%BD%B6%E4%B8%89%E5%8D%81%E4%B8%83-%E7%95%99%E6%A2%A6%E7%82%8E-3">3</a>。</p></li>
</ol>
</div>
<div id="赵以夫" class="section level2">
<h2>
<span class="header-section-number">46.56</span> 赵以夫<a class="anchor" aria-label="anchor" href="#%E8%B5%B5%E4%BB%A5%E5%A4%AB"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-赵以夫-1"></span>
金陵帅阃赵以夫过衢州，访秘书徐霖。相见后，觌面大恸，左右见者骇然，不知所哭何事。元来哭世道艰险，小人在朝，君子在野，生民不见太平之治。以夫与霖俱怀嫠妇之忧，故也。《三朝野史》。</li>
</ol>
</div>
<div id="秦九韶" class="section level2">
<h2>
<span class="header-section-number">46.57</span> 秦九韶<a class="anchor" aria-label="anchor" href="#%E7%A7%A6%E4%B9%9D%E9%9F%B6"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-秦九韶-1"></span>
秦九韶，字道古，秦凤间人。年十八，在乡里为义兵首，豪宕不羁。尝随其父守郡，父方宴客，忽有弹丸出父后，众宾骇愕，莫知其由。顷加物色，乃九韶与一妓狎，时亦抵筵，此弹之所以来也。既出东南，多交豪富，性极机巧，星象、音律、算术，以至营造等事，无不精究。迩尝从李梅亭学骈俪、诗词、游戏、毬马、弓劒，莫不能知。性喜奢好大，嗜进谋身，或以历学荐于朝，得对有奏藁，及所述教学大略。与吴履斋交尤稔。吴有地在湖州西门外，地名曾上，正当苕水所经入城，面势浩荡，乃以术攫取之。遂建堂其上，极其宏敞，堂中一间横亘七丈，求海栰之奇材为前楣，位置皆自出心匠。凡屋脊两翚搏风，皆以塼为之。堂成七间，后为列屋，以处秀姬、管弦。制乐度曲，皆极精妙。用度无算，将持钵于诸大阃，会其所养兄之子与其所生亲子妾通，事泄，即幽其妾，绝其饮食而死。又使一隶偕此子以行，授以毒药及一劒，曰：「导之无人之境，先使仰药；不可，则令自裁；又不可，则挤之于水中。」其隶伪许而送之所生兄之寓鄂渚者，归告事毕。已而寖闻其实，隶惧而逃，秦并购之。于是罄其所蓄自行，且求其子及隶，将甘心焉。语人曰：「我且赍十万钱如扬，惟秋壑所以处我。」既至，遍谒台幕，洪恕斋勋为宪，起而贺曰：「比传令嗣不得其死，今君访求之，是传者妄也。可不贺乎？」秦不为答。久之，贾为宛转得琼州，行未至，怒迓者之不如期，取驭卒戮之。至郡数月罢归，所甚富。己未透渡，秦喜色洋洋然，既未有省者，则又曰：「生活皆为人揽了也。」时吴履斋在鄞，亟往投之，吴时将入相，使之先行曰：「当思所处。」秦复追随之。吴旋得谪，贾当国，徐摭秦事，窜之梅州。在梅治政不辍，竟殂于梅。其始谪梅离家之日，大堂前大楣中断，人谓不祥。秦亡后，其养子复归，与其弟共处焉。余尝闻杨守斋云：「往守霅川日，秦方居家，暑夕与其姬好合于月下。适有仆汲水庭下，意谓其窥己也，翌日遂加以盗名，解之郡中。且自至白郡，就欲黥之。」杨公颇知其事，以其罪不至此，遂从杖罪断遣。秦大不平，然匿怨相交如故。杨知其怨己，每阚其亡而往谒焉。直至替满而往别之，遂延入曲室，坚欲苛留。杨力辞之，遂荐汤一杯，皆如墨色，杨恐甚，不饮而归。盖秦向在广中多蓄毒药，如所不喜者必遭其毒手，其险可知也。《癸辛杂识》续集下。</li>
</ol>
</div>
<div id="赵孟奎" class="section level2">
<h2>
<span class="header-section-number">46.58</span> 赵孟奎<a class="anchor" aria-label="anchor" href="#%E8%B5%B5%E5%AD%9F%E5%A5%8E"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十六-赵孟奎-1"></span>
赵暨守衢日，所任都吏徐信，兴建佑圣观，歛民财甚伙。未几，詹寇作，信以致寇抵罪而死。然民之诣祠如故，特太守不复往。赵孟奎春谷始至，以典祀亦往致敬。已而得堂帖，从前守陈蒙所申，命加毁拆。民投牒求免，而主祀祠黄冠遇大蛇于道，谓神所凭，率民以祷，曰：「果神也，盖诣郡。」遂以蛇至倅厅，以白郡。赵曰：「此妖也。」以黄冠为惑众，械系于狱，继取蛇贮以大缶，加封闭焉。三日狱成，黄冠坐编置，而戮蛇于市，人咸状之。《癸辛杂识》后集。</p></li>
<li><p><span id="宋轶三十六-赵孟奎-2"></span>
赵春谷梅亭曰「东风第一」。《癸辛杂识》别集下。</p></li>
</ol>
</div>
<div id="真德秀" class="section level2">
<h2>
<span class="header-section-number">46.59</span> 真德秀<a class="anchor" aria-label="anchor" href="#%E7%9C%9F%E5%BE%B7%E7%A7%80"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十六-真德秀-1"></span>
真文忠公，建宁府浦城县人，起自白屋。先是，有道人于山间结庵，炼丹将成。忽一日入定，语童子曰：「我去后，或十日、五日即还，谨勿轻动我屋子。」后数日，忽有扣门者，童子语以师出未还。其人曰：「我知汝师死久矣！今已为冥司所录，不可归。留之无益，徒臭腐耳。」童子村朴，不悟为魔，遂举而焚之。道者旋归，已无及。绕庵呼号云：「我在何处？」如此月余不绝声，乡落为之不安。适有老僧闻其说，厉声答之曰：「你说寻『我』，你却是谁？」于是其声乃绝。时真母方娠，忽见道者入室，遂产西山。幼颖悟绝人。家贫，无从得书，往往假之他人及剽学里儒，为举子业。未几登第，初任为延平郡掾。时倪文节喜奖借后进，且知其才，意欲以词科衣钵传之。每假以私淑之文，辄一二日即归，若手未触者。文节殊不平，曰：「老夫固不学，然贤者亦何所见，遽不观耶？」西山悚然对曰：「先生善诱后学，何敢自弃。其书皆尝窃观，特不敢久留耳。」文节谩扣一二，皆能成诵，文节始大惊喜。于是与之延誉于朝，而继中词科，遂为世儒宗焉。《齐东野语》卷一。《宋稗类钞》卷一。</p></li>
<li><p><span id="宋轶三十六-真德秀-2"></span>
真西山乃草庵和尚后身，见《癸辛杂识》。《说略》卷五。《坚瓠续集》卷四。《古事比》卷十一。</p></li>
<li><p><span id="宋轶三十六-真德秀-3"></span>
真德秀，字希元，本姓慎，避孝宗讳，改姓真。《氏族大全》卷四。《尧山堂外纪》卷六十。《五杂组》卷十三。《南宋杂事诗》卷一。《词林纪事》卷十一。</p></li>
<li><p><span id="宋轶三十六-真德秀-4"></span>
〔真〕文忠始于举子，命字之义非得于师友，故始字曰实夫。后乡曲有轻薄子曰：「只恐秀而不实。」故易曰景元。《四朝闻见录》丙集。</p></li>
<li><p><span id="宋轶三十六-真德秀-5"></span>
文忠真公字景元，〔楼〕攻媿从容叩公曰：「何以谓之景元？」公对以「慕元德秀，故曰景元。」攻媿曰：「误矣。」取《毛诗》「高山仰止，景行行止」注文以示公，曰：「景，明也。诗人以明行对高山，则景不可以训慕。」遂为公易曰「希元」。然天下称「景元」已久，至今亦未有称为「希元」者。《四朝闻见录》甲集。《鹤林玉露》乙编卷五。</p></li>
<li><p><span id="宋轶三十六-真德秀-6"></span>
真西山未第时，将会试于行都。道吾栝，约友人郑达道同祈梦于梓潼庙下。入谒于神，遂击其鼓，题诗于上曰：「大叩则大应，小叩则小鸣。我来一叩动天地，四海五湖闻其声。」是夜得吉梦，其年果中。《草木子》卷四上。《西湖游览志余》卷二十二。《尧山堂外纪》卷六十。</p></li>
<li><p><span id="宋轶三十六-真德秀-7"></span>
真文忠公、留公元刚字茂潜，俱以宏博应选。时李公大异校其卷，于文忠卷首批云「宏而不博」，于留卷首批云「博而不宏」，申都台取旨。时陈自强居庙堂，因文忠妻父善相，识文忠为远器，力赞韩氏，二人俱寘异等。是岁，毛君自知为进士第一人，对策中及「朝廷设宏博以取士，今谓之宏而不博，博而不宏，非所以示天下，然犹寘异等，何耶？」至文忠立朝，时御史发其廷对日力从臾恢复事，且其父阅卷，遂驳寘五甲，勒授监当，后庙堂授以江东干幕。终文忠之立朝，言者论之不已，后终不得起。《四朝闻见录》甲集。</p></li>
<li><p><span id="宋轶三十六-真德秀-8"></span>
文忠真公尝与赵公汝谈相晤，赵公启文忠曰：「当思所以谋当路者，毋徒议之而已。」文忠答以「公为宗臣，固当思所以谋。如某不过朝廷一议事之臣尔。」赵公自失。《四朝闻见录》甲集。</p></li>
<li><p><span id="宋轶三十六-真德秀-9"></span>
真西山镇温陵。春，讲武，帐前将官王大受被甲三重，发百矢皆中帖。西山韪之，补充正将。后月余，忽海寇猖獗，令大受将五百卒以擒之，获赵某等三渠魁及从百余辈。大受归，伤重而没。赵，宗子也，始皆疑西山未易处。阅数日，狱成，西山引诸囚入教场，缚二渠魁于中，掩其心，令诸军射箭如猬，而贼未死。或斩或捶，次第而毕，惟置赵于旁观之。次陵迟二渠魁，且以心肝祭大受。讫，补其二子以指使，又配其二女以良婿。赏罚兼行，士民惊服，皆以为赵可生也。事毕，西山呼赵而问之，赵称宗室不绝。西山曰：「宗室为贼首，则非宗室矣，宜正以王法。」决交脊二百，而卒众无敢哗，大略似诛少正卯时也。一时为诗歌者百数，独长溪丞王奕世一绝云：「凭陵海若玩波神，怙恃乾坤不杀身。刀锯未加先自殒，陆梁未有白头人。」西山大喜，荐之于朝。《藏一话腴》甲集卷上。</p></li>
<li><p><span id="宋轶三十六-真德秀-10"></span>
〔真〕西山初守泉南，士民爱之如父母。后帅隆兴，颇抑强扶弱，谤誉几相半。改帅潭，士民爱之复如泉南。后西山退居，书于册云：「洪之政驳，任气为之也。湘之政醇，任理为之也。」《林下偶谈》卷二。《木笔杂钞》卷上。</p></li>
<li><p><span id="宋轶三十六-真德秀-11"></span>
真西山帅长沙，宴十二邑宰于湘江亭，作诗曰：「从来官吏与斯民，本是同胞一体亲。既以脂膏供尔禄，须知痛痒切吾身。此邦素号唐朝古，我辈当如汉吏循。今日湘亭一杯酒，便烦散作十分春。」《鹤林玉露》甲编卷三。</p></li>
<li><p><span id="宋轶三十六-真德秀-12"></span>
真西山帅长沙，郡人为立生祠。一夕，有大书一诗于壁间者，其辞云：「举世知公不爱名，湘人苦欲置丹青。西天又出一活佛，南极添成两寿星。几百年方钟间气，八千春愿祝修龄。不须更作生祠记，四海苍生口是铭。」《鹤林玉露》乙编卷四。《湖海新闻夷坚续志》后集卷二。《坚瓠丙集》卷二。《宋诗纪事》卷九十六。</p></li>
<li><p><span id="宋轶三十六-真德秀-13"></span>
绍定之末，史相薨，圣上亲政，即日梁成大、李知孝出国门。西山在泉，闻之喜甚，曰：「二凶去矣，闽特犬豕，越乃虺蛇。」盖梁闽人，李越人也。《林下偶谈》卷四。《木笔杂钞》卷下。</p></li>
<li><p><span id="宋轶三十六-真德秀-14"></span>
真西山负一时盛名，岂西山真欲爱名于天下，天下自闻名而起敬耳。及史同叔之死，天下之人皆曰：「真直院入朝，天下太平可望。」及其入朝，前誉小减。省试主文，为轻薄子作赋曰：「误南省之多士，真西山之饿夫。」都下谚曰：「若要百物贱，须是真直院。及至唤得来，搅做一镬面。」《贵耳集》卷下。</p></li>
<li><p><span id="宋轶三十六-真德秀-15"></span>
真文忠负一时重望，端平更化，人徯其来，若元祐之涑水翁也。是时楮轻物贵，民生颇艰，意谓真儒一用，必有建明，转移之间，立可致治。于是民间为之语曰：「若欲百物贱，直待真直院。」及童马入朝，敷陈之际，首以尊崇道学，正心诚意为第一义，继而复以《大学衍义》进。愚民无知，乃以其所言为不切于时务，复以俚语足前句云：「吃了西湖水，打作一锅面。」市井小儿，嚣然诵之。士有投公书云：「先生绍道统，辅翼圣经，为天地立心，为生民立命。愚民无知，乃欲以琐琐俗吏之事望公。虽然，负天下之名者，必负天下之责。楮币极坏之际，岂一儒者所可挽回哉？责望者不亦过乎！」公居文昌几一岁，洎除政府，不及拜而薨。《癸辛杂识》前集。《西湖游览志余》卷二十一。《尧山堂外纪》卷六。《宋稗类钞》卷六。《宋诗纪事》卷一百。</p></li>
<li><p><span id="宋轶三十六-真德秀-16"></span>
真文忠初谥也，谥议未上，有疑其太过者，欲以王梅溪之谥谥公。公之子志道以「政府祭公文，皆谓公无愧于欧阳，未尝比予父以梅溪也」，政府无复辨，竟用初谥云。《四朝闻见录》甲集。</p></li>
<li><p><span id="宋轶三十六-真德秀-17"></span>
有士人投启事于真西山，以「爵齿德」对「师尚父」，又用「运筹帷帐之中」，馆客哂之。西山曰：「师尚父谓可师、可尚，可为人父；《汉书》言『帷幄』，《史记》作『帷帐』，不可哂也。」《湛渊静语》卷一。</p></li>
<li><p><span id="宋轶三十六-真德秀-18"></span>
龙洲刘改之诗云：「退一步行安乐法，道三个好喜欢缘。」真西山喜诵之。《鹤林玉露》丙编卷四。</p></li>
<li><p><span id="宋轶三十六-真德秀-19"></span>
〔真西山〕越山新居成，名其斋曰「学易春」，贴子云：「坐看吴越两山色，默契羲文千古心。」《氏族大全》卷四。《尧山堂外纪》卷六十。</p></li>
<li><p><span id="宋轶三十六-真德秀-20"></span>
姚文公燧为翰林学士承旨日，玉堂设宴，歌妓罗列，中有一人，秀丽闲雅，微操闽音。公使来前，问其履历。初不以实对，叩之再，泣而诉曰：「妾乃建宁人氏，真西山之后也。父官朔方时，禄薄不足以给，侵贷公帑无偿，遂卖入娼家，流落至此。」公命之坐，乃遣使诣丞相三宝奴，请为落籍。丞相素敬公，意公欲以侍巾栉，即令教坊检籍除之。公得报，语一小史曰：「我以此女为汝妻，女即以我为父也。」史忻然从命。《南村辍耕录》卷二十二。</p></li>
</ol>
</div>
<div id="魏了翁" class="section level2">
<h2>
<span class="header-section-number">46.60</span> 魏了翁<a class="anchor" aria-label="anchor" href="#%E9%AD%8F%E4%BA%86%E7%BF%81"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十六-魏了翁-1"></span>
〔魏〕鹤山先生母夫人方坐蓐时，其先公昼寝，梦有人朝服入其卧内，因问为谁，答曰：「陈了翁。」觉而鹤山生，所以用其号而命名。陈莹中前三名登第，后两甲子，鹤山中第亦第三名，其出处风节相似处极多。在东南时，有了翁家子孙，必异遇之。《贵耳集》卷下。</p></li>
<li><p><span id="宋轶三十六-魏了翁-2"></span>
〔魏〕了翁弱冠苦羸疾，因过汴河上，遇道人，云：「他日声名满天下。」又谓公曰：「曾读《左氏》否？左氏诸大战反复熟读，有快意处，便是得药。」公如其言，诵之旬日间，气体顿壮。《密斋笔记》卷三。</p></li>
<li><p><span id="宋轶三十六-魏了翁-3"></span>
端平间，真西山参大政，未及有设施而罢。魏鹤山督师，亦未及有设施而罢。临安优人装一儒生，手持一鹤，别一儒生与之邂逅。问其姓名，曰：「姓钟名庸。」问所持何物，曰：「大鹤也。」因倾盖欢然，呼酒对饮。其人大嚼洪吸，酒肉靡有孑遗，忽颠仆于地，群数人曳之不动。一人乃批其颊大骂曰：「说甚《中庸》、《大学》，吃了许多酒食，一动也动不得。」遂一笑而罢。或谓有使其为此以姗侮君子者，京尹乃悉黥其人。《鹤林玉露》丙编卷三。《湖海新闻夷坚续志》前集卷二。《西湖游览志余》卷二十一。《尧山堂外纪》卷六十。《宋稗类钞》卷六。</p></li>
</ol>
</div>
<div id="林希逸" class="section level2">
<h2>
<span class="header-section-number">46.61</span> 林希逸<a class="anchor" aria-label="anchor" href="#%E6%9E%97%E5%B8%8C%E9%80%B8"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-林希逸-1"></span>
林竹溪希逸字肃翁，又号鬳斋，福清人。乙未，吴榜由上庠登第，凡三试，皆第四。是岁真西山知举，莆田王迈实之亦预考校。西山欲出《尧仁如天赋》立说，尧为五帝之盛，仁为四德之元，天出庶物之首，西山以此题为极大。实之云：「题目自好，但矮些个。」西山默然。林居与王隔一岭，素相厚善，省试前，林衣弊衣邀王车，密扣题意。王告以必用圣人以天下为一家，要以《西铭》主意，自第一韵以后皆与议定，首韵用三极一家，次韵云「大圣人之立极，合天下为一家」，四韵尧宅禹宫，大铺叙《西铭》。至是西山局于无题可拟，乃谓实之曰：「日逼，无题奈何？」王以位下辞避，西山再四扣之不已，王久之若不得已，乃以前题进，并题韵之意大略，西山击节。至引试日，题将揭晓，循例班列拈香，众方对越，闻王微祝云：「某誓举所知，神其鉴之。」是时乡人林彬之元质亦在试中，上请，以乡音酬答，亦授以意，亦预选云。《癸辛杂识》后集。</li>
</ol>
</div>
<div id="柴-望" class="section level2">
<h2>
<span class="header-section-number">46.62</span> 柴　望<a class="anchor" aria-label="anchor" href="#%E6%9F%B4-%E6%9C%9B"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-柴望-1"></span>
先子向寓杭，收拾奇书。太庙前尹氏书肆中，有彩画《三辅黄图》一部，每一宫殿绘画成图，极精妙可喜，酬价不登，竟为衢人柴望号秋堂者得之。《癸辛杂识》续集下。</li>
</ol>
</div>
<div id="柴蒙亨" class="section level2">
<h2>
<span class="header-section-number">46.63</span> 柴蒙亨<a class="anchor" aria-label="anchor" href="#%E6%9F%B4%E8%92%99%E4%BA%A8"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-柴蒙亨-1"></span>
柴蒙亨，长台人……以神童闻。……端平二年，初赴省。尝从幸六和寺，上指塔云：「一塔七层八面，万佛千灯。」蒙亨即应声曰：「孤舟双桨片帆，五湖四海。」《两浙名贤录》卷四十六。</li>
</ol>
</div>
<div id="刘克庄" class="section level2">
<h2>
<span class="header-section-number">46.64</span> 刘克庄<a class="anchor" aria-label="anchor" href="#%E5%88%98%E5%85%8B%E5%BA%84"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十六-刘克庄-1"></span>
宝庆间，李知孝为言官，与曾极景建有隙，每欲寻衅以报之。适极有春诗云：「九十日春晴景少，百千年事乱时多。」刊之《江湖集》中。因复改刘子翚《汴京纪事》一联为极诗云：「秋雨梧桐皇子宅，春风杨柳相公桥。」初，刘诗云：「夜月池台王傅宅，春风杨柳太师桥。」今所改句，以为指巴陵及史丞相。及刘潜夫《黄巢战场》诗云：「未必朱三能跋扈，都缘郑五欠经纶。」遂皆指为谤讪，押归听读。同时被累者，如敖陶孙、周文璞、赵师秀，及刊诗陈起，皆不得免焉。于是江湖以诗为讳者两年。其后史卫王之子宅之，婿赵汝楳，颇喜谈诗，引致黄简、黄中、吴仲孚诸人，洎赵崇和进《明堂礼成》诗二十韵，于是诗道复昌矣。《齐东野语》卷十六。</p></li>
<li><p><span id="宋轶三十六-刘克庄-2"></span>
宝庆初，史弥远废立之际，钱唐书肆陈起宗之能诗，凡江湖诗人皆与之善。宗之刻《江湖集》以售，刘潜夫《南岳稿》与焉。宗之诗有云：「秋雨梧桐王子府，春风杨柳相公桥。」哀济邸而诮弥远，本改刘屏山句也。或嫁为敖臞庵器之作。言者并潜夫《梅诗》论列，劈《江湖集》板。二人皆坐罪，而宗之流配。于是诏禁士夫作诗。如孙花翁季蕃之徒改业为长短句。弥远死，诗禁始开。潜夫为《病后访梅》诗云：「梦得因桃却左迁，长源为柳忤当权。幸然不识桃并柳，也被梅花累十年。」此可备梅花大公案也。《瀛奎律髓》卷二十。《宋诗纪事》卷六十六。《词林纪事》卷十四。</p></li>
<li><p><span id="宋轶三十六-刘克庄-3"></span>
渡江以来，诗祸殆绝。唯宝、绍间，《中兴江湖集》出，刘潜夫诗云：「不是朱三能跋扈，只缘郑五欠经纶。」又云：「东风谬掌花权柄，却忌孤高不主张。」敖器之诗云：「梧桐秋雨何王府，杨柳春风彼相桥。」曾景建诗云：「九十日春晴景少，一千年事乱时多。」当国者见而恶之，并行贬斥。景建，布衣也，临川人，竟谪舂陵，死焉。《鹤林玉露》乙编卷四。</p></li>
<li><p><span id="宋轶三十六-刘克庄-4"></span>
刘克庄潜夫尝赋《梅花百咏》，其间有云：「春风谬掌花权柄，却忌孤高不主张。」当国者以为讥己，遂以烦言去国。其后又作《访梅》诗云：「梦得因桃数左迁，长源为柳忤当权。幸然不识桃并柳，却被梅花累十年。」《浩然斋雅谈》卷中。</p></li>
<li><p><span id="宋轶三十六-刘克庄-5"></span>
予少时有《落梅诗》，为李定、舒亶辈笺注，几陷罪罟，后见梅花辄怕，见画梅花亦怕。《后村集》卷九十九。《古事比》卷五十一。</p></li>
<li><p><span id="宋轶三十六-刘克庄-6"></span>
近杨平舟栋以枢掾出守莆田，刘克庄潜夫、弟希仁，俱以史官里居。郡集，寓公王曜轩迈戏之云：「大编修，小编修，同赴编修之会。」后村曰：「欲属对不难，不可见怒。」王愿闻之，乃云：「前通判，后通判，但闻通判之名。」盖王凡五得倅而不上云。王又尝调后村云：「十兄，二十年前何其壮，二十年后何其不壮。」刘应之曰：「二画，二十年前何其遇，二十年后何其不遇。」此善谑也。《齐东野语》卷十七。《尧山堂外纪》卷六十一。</p></li>
<li><p><span id="宋轶三十六-刘克庄-7"></span>
后村居乡，不为乡人所与。父老传其后村舍侧有一井，汲其医病辄愈，后村塞之。他事刻薄多类此。《居易录》卷三。</p></li>
<li><p><span id="宋轶三十六-刘克庄-8"></span>
近时豫章尝于孺子亭卖酒，刘潜夫题诗云：「孺子亭前插酒旗，游人哪解荐江离。白鸥欲下还飞起，曾见当年解榻时。」帅闻之，亟令住卖。《鹤林玉露》乙编卷五。《尧山堂外纪》卷六十一。</p></li>
<li><p><span id="宋轶三十六-刘克庄-9"></span>
刘后村尝为吴恕斋作文集序云：「近世贵理学而贱诗赋，间有篇咏，率是语录、讲义之押韵者耳。」《癸辛杂识》续集下。</p></li>
</ol>
</div>
<div id="王-迈" class="section level2">
<h2>
<span class="header-section-number">46.65</span> 王　迈<a class="anchor" aria-label="anchor" href="#%E7%8E%8B-%E8%BF%88"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十六-王迈-1"></span>
王迈，字实之，号臞庵，莆阳人，丁丑第四人及第。刘后村赠之词云：「天壤王郎，数人物、方今第一。谈笑里，风霆惊坐，云烟生笔。落落元龙湖海气，琅琅董相天人策。」其重之如此。《词品》卷四。《尧山堂外纪》卷六十一。《词苑丛谈》卷六。</p></li>
<li><p><span id="宋轶三十六-王迈-2"></span>
余在星沙，以廉、仁、公、勤四事勉僚属，王实之作《跋陈复斋为王实之书四事箴》遗予，尝揭之幕府之壁，与同僚共警焉。今复斋陈公师复又为大书此本。实之之箴明厉峻切，读者已知悚畏。《真西山文集》卷三十四。</p></li>
<li><p><span id="宋轶三十六-王迈-3"></span>
理宗端平，兴化王迈以召试馆职，除秘省正字，后因投宪府副篇，遭论裭职，理宗亦以狂生称之。后叙官复职，谢宰执启有曰：「设有建明，又必以狂生斥，无补成败，徒重为诏子。虽其与仁宗之言柳三变令其且去填词，三变遂自名云『奉旨填词柳三变』，无以异也。」迈尝赋《沁园春》上方大琮寿，末因以自喻。其词曰：「三数年来，台省好官，都做一回。虽有向前，未做底官职，不妨猛省，直恁归来。甲第新成，名姬初买，脆管繁弦十二钗。细看来，这狂生无用，削尽官阶。　狂生真个狂哉，发生气、元来犹未灰。有龙鳞凤翼，不能攀附，牛蓑渔具，早已安排。烂煮园蔬，熟煨山芋，白发苍颜穷秀才。更有么，狂生无着处，押去琼崖。」《古杭杂记诗集》卷一。</p></li>
<li><p><span id="宋轶三十六-王迈-4"></span>
见林希逸<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html#%E5%AE%8B%E8%BD%B6%E4%B8%89%E5%8D%81%E5%85%AD-%E6%9E%97%E5%B8%8C%E9%80%B8-1">1</a>。</p></li>
<li><p><span id="宋轶三十六-王迈-5"></span>
庚子辛丑岁，先君子佐闽漕幕，时方壶山大琮为漕，臞轩王迈实之与方为年家，气谊相好。用此，实之留富沙之日多，而壶山资给亦良厚，然亦仅资一时饮博之费耳。籍中有吴宜者，王所狎也。一日，三司燕集，大合乐于公厅。吴方舞遍，实之被酒，直造舞筵，之径去，旁若无人，一座为之愕然。壶山起谢曰：「此吾狂友王实之也。」时以为奇事。实之，莆人，登甲科，甚有文名，落魄不羁。为正字日，因轮对，及故相擅权。理宗宣谕曰：「姑置卫王之事。」迈即抗声曰：「陛下一则曰卫王，二则曰卫王，何容保之至耶？」上怒不答，径转御屏，曰：「此狂生也。」迈后归乡里，自称「赐狂生」。尝有诗云：「未知死所先期死，自笑狂生老更狂。」又赋《沁园春》曰：「狂如此，更狂狂不已，押赴琼厓。」《齐东野语》卷四。《宋诗纪事》卷六十一。</p></li>
<li><p><span id="宋轶三十六-王迈-6"></span>
见刘克庄<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html#%E5%AE%8B%E8%BD%B6%E4%B8%89%E5%8D%81%E5%85%AD-%E5%88%98%E5%85%8B%E5%BA%84-6">6</a>。</p></li>
</ol>
</div>
<div id="曾-极" class="section level2">
<h2>
<span class="header-section-number">46.66</span> 曾　极<a class="anchor" aria-label="anchor" href="#%E6%9B%BE-%E6%9E%81"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-曾极-1"></span>
见刘克庄<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html#%E5%AE%8B%E8%BD%B6%E4%B8%89%E5%8D%81%E5%85%AD-%E5%88%98%E5%85%8B%E5%BA%84-1">1</a>。</li>
</ol>
</div>
<div id="陈-起" class="section level2">
<h2>
<span class="header-section-number">46.67</span> 陈　起<a class="anchor" aria-label="anchor" href="#%E9%99%88-%E8%B5%B7"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-陈起-1"></span>
见刘克庄<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html#%E5%AE%8B%E8%BD%B6%E4%B8%89%E5%8D%81%E5%85%AD-%E5%88%98%E5%85%8B%E5%BA%84-2">2</a>。</li>
</ol>
</div>
<div id="潘-牥" class="section level2">
<h2>
<span class="header-section-number">46.68</span> 潘　牥<a class="anchor" aria-label="anchor" href="#%E6%BD%98-%E7%89%A5"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十六-潘牥-1"></span>
富沙人紫岩潘牥庭坚，亦以豪侠闻。与〔王〕实之不相下。庭坚初名公筠，后以诏岁乞灵南台神，梦有持方牛首与之，遂易名为牥。殿试第三人。跌宕不羁，傲侮一世。为福建帅司机宜文字日，醉骑黄犊，歌《离骚》于市，人以为仙。尝约同社友剧饮于南雪亭梅花下，衣皆白。既而尽去宽衣，脱帽呼啸。酒酣客散，则衣间各浓墨大书一诗于上矣。众皆不能堪。居无何，同社复置酒瀑泉亭。行令曰：「有能以瀑泉灌顶，而吟不绝口者，众拜之。」庭坚被酒豪甚，竟脱巾髽髻，裸立流泉之冲，且高唱《濯缨》之章。众因谬为惊叹，罗拜以为不可及，且举诗禅问答以困之，潘气略不慑，应对如流，然寒气已深入经络间矣。归即卧病而殂。《齐东野语》卷四。《徐氏笔精》卷五。《宋诗纪事》卷六十五。</p></li>
<li><p><span id="宋轶三十六-潘牥-2"></span>
〔潘〕庭坚才高气劲，读书五行俱下，终身不忘。作文未尝视草，尤长于古乐府。年六七岁时，尝和人诗云：「竹才生便直，梅到死犹香。」识者已知其不永。其论巴陵一疏，至今人能诵之，以此终身坎焉。刘潜夫志其墓云：「公论如元气兮，入人之肝脾。有一时之荣辱兮，有千载之是非。昔在有周兮，观孟津之师。于扣马之谏兮，曰扶而去之。彼八百国之同兮，不能止一士之异。呜呼！此所谓世教兮，所谓民彝。」正谓此也。《齐东野语》卷四。《宋诗纪事》卷六十五。</p></li>
<li><p><span id="宋轶三十六-潘牥-3"></span>
潘昉，字庭坚，号紫岩，有鹤字紫卿。《佩楚轩客谈》。</p></li>
</ol>
</div>
<div id="严-粲" class="section level2">
<h2>
<span class="header-section-number">46.69</span> 严　粲<a class="anchor" aria-label="anchor" href="#%E4%B8%A5-%E7%B2%B2"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-严粲-1"></span>
见郑清之<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html#%E5%AE%8B%E8%BD%B6%E4%B8%89%E5%8D%81%E5%85%AD-%E9%83%91%E6%B8%85%E4%B9%8B-6">6</a>。</li>
</ol>
</div>
<div id="李-演" class="section level2">
<h2>
<span class="header-section-number">46.70</span> 李　演<a class="anchor" aria-label="anchor" href="#%E6%9D%8E-%E6%BC%94"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-李演-1"></span>
礼部刘郎中莘老言，昔年郓州进士李矩赴公试，问同人李演云：「尧舜如何，可以对天地否？」演对云：「似此疑惑事，切不可用。」闻者无不大噱。《文昌杂录》卷一。</li>
</ol>
</div>
<div id="李彭老-李莱老" class="section level2">
<h2>
<span class="header-section-number">46.71</span> 李彭老　李莱老<a class="anchor" aria-label="anchor" href="#%E6%9D%8E%E5%BD%AD%E8%80%81-%E6%9D%8E%E8%8E%B1%E8%80%81"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-李彭老-1"></span> <span id="宋轶三十六-李莱老-1"></span>
秋厓李莱老，与其兄筼房竞爽，号龟溪二隐。《浩然斋雅谈》卷下。</li>
</ol>
</div>
<div id="方-岳" class="section level2">
<h2>
<span class="header-section-number">46.72</span> 方　岳<a class="anchor" aria-label="anchor" href="#%E6%96%B9-%E5%B2%B3"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十六-方岳-1"></span>
近世方巨山名岳，或谤其为南仲丞相幕客，赵父名方，乃改姓为万。既而又为邱山甫端明属，邱名岳，于是复改名为方山。《齐东野语》卷四。</p></li>
<li><p><span id="宋轶三十六-方岳-2"></span>
贾师宪淳祐己酉岁为湖广总领。时方岳巨山知南康军。一日，总所纲运经从星江。押纲军卒，骄悍绎骚，市民横遭其祸者甚众。巨山大不能堪，遂擒数辈断治之。贾公闻之，移文诘问，且追本军都吏，巨山于是就判公牒云：「总领虽大，湖广之尊；南康虽微，江东列郡。当职奉天子命来牧是邦，初非总领之幕客，亦非湖广之属郡。军无纪律，骚动吾民，国有常刑，合从断遣，此守臣职也，于都吏何与焉！牒报。」贾公得牒，不胜其愤，遂申朝廷，乞行按劾，于是朝廷俾岳易邵武以避之。去郡日，有士人作大旗，书一诗以送之，曰：「秋厓秋壑两般秋，湖广江东事不侔。直到南康论体统，江西自隔两三州。」《齐东野语》卷四。《湛渊静语》。</p></li>
<li><p><span id="宋轶三十六-方岳-3"></span>
〔方岳〕自谓秋崖，名所居堂宇曰「归来馆」。岳气貌清古，音如钟。《宋史翼》卷十七。</p></li>
</ol>
</div>
<div id="杨-缵" class="section level2">
<h2>
<span class="header-section-number">46.73</span> 杨　缵<a class="anchor" aria-label="anchor" href="#%E6%9D%A8-%E7%BC%B5"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十六-杨缵-1"></span>
杨缵，字嗣翁，号守斋，又称紫霞，本鄱阳洪氏，恭圣太后姪杨石之子麟孙早殀，遂祝为嗣。时数岁，往谢史卫王，王戏命对云：「小官人当上小学。」即答云：「大丞相已立大功。」卫王大惊喜，以为远器。公廉介自将，一时贵戚无不敬惮，气习为之一变。洞晓律吕，尝自制琴曲二百操。又常云：「琴一弦，可以尽曲中诸调。」当广乐合奏，一字之误，公必顾之。故国工乐师，无不叹服，以为近世知音无出其右者。任至司农卿，浙东帅，以女选进淑妃，赠少师。所度曲多自制谱，后皆散失。《浩然斋雅谈》卷下。</p></li>
<li><p><span id="宋轶三十六-杨缵-2"></span>
杨缵继翁大卿倅湖日，七夕夜，其侍姬田氏及使令数人，露坐至夜半，忽有一鹤西来，继而有鹤千百从之，皆有仙人坐其背，如画图所绘者。彩霞绚粲，数刻乃没。杨卿时已寝，姬急报，起而视之，尚见云气纷郁之状。《癸辛杂识》前集。</p></li>
<li><p><span id="宋轶三十六-杨缵-3"></span>
余向登紫霞翁门，翁妙于琴律，时有画鱼周大夫者善歌，每令写谱参订，虽一字之误，翁必随证其非。余尝扣之，云：「五凡工尺，有何义理？而能暗通默记如此，既未按管色，又安知其误耶？」翁叹曰：「君特未深究此事耳！其间义理之妙，又有甚于文章，不然安能强记之乎？」《癸辛杂识》后集。</p></li>
<li><p><span id="宋轶三十六-杨缵-4"></span>
往时余客紫霞翁之门。翁知音妙天下，而琴尤精诣。自制曲数百解，皆平淡清越，灏然太古之遗音也。复考正古曲百余，而异时官谱诸曲，多黜削无余，曰：「此皆繁声，所谓郑卫之音也。」……翁往矣！回思著唐衣，坐紫霞楼，调手制闲素琴，作新制《琼林》、《玉树》二曲，供客以玻瓈瓶洛花，饮客以玉缸春酒，笑语竟夕不休，犹昨日事。《齐东野语》卷十八。</p></li>
<li><p><span id="宋轶三十六-杨缵-5"></span>
近代杨守斋精于琴，故深知音律，有《圈法周美成词》。与之游者，周草窗、施梅川、徐雪江、奚秋崖、李商隐。每一聚首，必分题赋曲。但守斋持律甚严，一字不苟作，遂有《作词五要》。《词源》卷下。</p></li>
<li><p><span id="宋轶三十六-杨缵-6"></span>
端、淳间，荐绅四绝：杨嗣翁琴，赵中父棋，张温夫书，赵子固画。嗣翁号守斋，即之字温夫，子固号彝斋。《佩楚轩客谈》。《南宋杂事诗》卷一。</p></li>
</ol>
</div>
<div id="黄-蜕" class="section level2">
<h2>
<span class="header-section-number">46.74</span> 黄　蜕<a class="anchor" aria-label="anchor" href="#%E9%BB%84-%E8%9C%95"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-黄蜕-1"></span>
见谢后<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%AE%8B%E8%BD%B6%E4%B8%89-%E8%B0%A2%E5%90%8E-6">6</a>。</li>
</ol>
</div>
<div id="释法辨" class="section level2">
<h2>
<span class="header-section-number">46.75</span> 释法辨<a class="anchor" aria-label="anchor" href="#%E9%87%8A%E6%B3%95%E8%BE%A8"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-释法辨-1"></span>
宋庆之寓永嘉时，遇诏岁，乡士从之结课者颇众。适逢七夕，学徒醵饮，有僧法辨者在焉。辨善五星，每以八煞为说，时人号为辨八煞。酒边一士致仙扣试事，忽箕动，大书「文章伯降」，宋怪之，漫云：「姑置此，且求一七夕新词如何？」复请韵，宋指辨云：「以八煞为韵。」意欲困之也。忽运箕如飞，大书《鹊桥仙》一阕云：「鸾舆初驾，牛车齐发，隐隐鹊桥咿轧。尤云𣨼雨正欢浓，但只怕、来朝初八。　霞垂彩幔，月明银烛，馥郁香喷金鸭。年年此际一相逢，未审是、甚时结煞。」亦警敏可喜。《齐东野语》卷十六。</li>
</ol>
</div>
<div id="张防御" class="section level2">
<h2>
<span class="header-section-number">46.76</span> 张防御<a class="anchor" aria-label="anchor" href="#%E5%BC%A0%E9%98%B2%E5%BE%A1"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-张防御-1"></span>
杭医老张防御向为谢太后殿医官，革命后，犹出入杨驸马家，言语好异，人目为「张风子」。然其人尚义介靖，不徇流俗，其家影堂之上作小阁，奉理宗及太后神御位牌，奉之惟谨，以终其身焉。可谓不忘本者矣。《癸辛杂识》续集下。《志雅堂杂钞》卷上。《南宋杂事诗》卷五。</li>
</ol>
</div>
<div id="邵-泽" class="section level2">
<h2>
<span class="header-section-number">46.77</span> 邵　泽<a class="anchor" aria-label="anchor" href="#%E9%82%B5-%E6%B3%BD"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-邵泽-1"></span>
时邵泽同廷对，有中贵人巡按，见邵泽所磨京墨甚佳，拟求之，泽与无吝色。中贵曰：「主上三日前御苑中方建一亭，命名曰定一。上曰：『若人用此立说，取为状元。』」邵得其说，挥毫如飞。中贵见其文字，回奏曰：「陛下三日前方建定一亭，士人用此立说。」上大喜，于是搜求此卷，遂得邵泽，欲寘首选。时已取周坦为状元，群臣贺曰：「喜陛下今日得周、邵。」于是泽为榜眼。《宋季三朝政要》卷一。《湖海新闻夷坚续志》前集卷一。</li>
</ol>
</div>
<div id="方逢辰" class="section level2">
<h2>
<span class="header-section-number">46.78</span> 方逢辰<a class="anchor" aria-label="anchor" href="#%E6%96%B9%E9%80%A2%E8%BE%B0"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-方逢辰-1"></span>
淳祐十年，以盛暑非临轩之时，改用三月。初，省试中秋日，廷试九月六日。唱名状元严州方梦魁，赐名逢辰。右足跛，左目瞽。第四名川人杨潮，南省元泉州陈应雷，皆瞽一目。……卢仝诗：「孰谓人面上，一目偏可去。」方魁及同榜方登、方吉，皆唐诗人缺唇处士方干之后。《吹剑四录》。</li>
</ol>
</div>
<div id="周震炎" class="section level2">
<h2>
<span class="header-section-number">46.79</span> 周震炎<a class="anchor" aria-label="anchor" href="#%E5%91%A8%E9%9C%87%E7%82%8E"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十六-周震炎-1"></span>
开庆元年，周震炎等及第，出身有差。时公主方选尚，丁大全欲用新进士为驸马，因命考官私寘震炎为第一，倡太平状元之说，以媚上。震炎草茅士，年几三十矣。恭谢日，公主于内窥之，不悦，事遂寝。丁大全败，震炎降第五甲出身。《宋季三朝政要》卷三。</p></li>
<li><p><span id="宋轶三十六-周震炎-2"></span>
宋理宗开庆元年，太平州人周震炎附丁大全，及省试得隽，大全窃御题示之，即豫构数千言，大全力荐，遂擢第一。既唱名，大全进贺曰：「此太平状元也。」上大悦。公卿向尝见其在大全私第执役如奴隶，物议喧骇而不敢言。是年大全败，追夺震炎恩例，降名五甲。《双槐岁钞》卷十。</p></li>
</ol>
</div>
<div id="缪万年" class="section level2">
<h2>
<span class="header-section-number">46.80</span> 缪万年<a class="anchor" aria-label="anchor" href="#%E7%BC%AA%E4%B8%87%E5%B9%B4"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-缪万年-1"></span>
见丁大全<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html#%E5%AE%8B%E8%BD%B6%E4%B8%89%E5%8D%81%E5%85%AD-%E4%B8%81%E5%A4%A7%E5%85%A8-6">6</a>。</li>
</ol>
</div>
<div id="方大猷" class="section level2">
<h2>
<span class="header-section-number">46.81</span> 方大猷<a class="anchor" aria-label="anchor" href="#%E6%96%B9%E5%A4%A7%E7%8C%B7"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-方大猷-1"></span>
杨驸马赐第清湖，巨珰董宋臣领营建之事，遂拓四旁民居以广之。其间最逼近者，莫如太学生方大猷之居。珰意其必雄据，未易与语。一日，具礼物往访之。方延入坐，珰未敢有请，方遽云：「今日内辖相访，得非以小屋近墙欲得之否？」珰愕不复对，方徐曰：「内辖意谓某太学生，必将梗化，所以先蒙见及，某便当首献作倡。」就案即书契与之。珰以成契奏知，穆陵大喜，视其直数倍酬之。方作表谢，有云：「普天之下，莫非王土；一毫以上，悉出君恩。」自此擢第登朝，皆由此径而梯焉。《齐东野语》卷十八。《宋稗类钞》卷二。</li>
</ol>
</div>
<div id="彭晋叟" class="section level2">
<h2>
<span class="header-section-number">46.82</span> 彭晋叟<a class="anchor" aria-label="anchor" href="#%E5%BD%AD%E6%99%8B%E5%8F%9F"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三十六-彭晋叟-1"></span>
彭晋叟，福州侯官人，亦有学，文亦奇，肄业京庠，每试多居首选。胡颖为浙西宪政，尚猛厉，物情不安，彭因伪作台章以胁之，有尼僧为之表里，使以藁示之曰：「得之台中，行且止矣。」胡惧，就致祷，约以获免当以数万为谢。已而月课不及，胡遂作台长，江古心书历述所闻以谢之。古心下京府名捕，时政放堂试，赋题出「王言如丝」，彭为首冠。破云：「王妙心纬，言关化机，于未布以先谨，如有丝之至微。」揭晓之际，彭已寘理，乃以次名代之。狱成，黥隶贵州，久之宛转自如，得至静江。适当诏岁入贡闱，为编栏，遇都吏一子于场中，日授三卷，得预荐送。吏深德之，未有以报，乃为之谋曰：「经干潘公諟，汝乡人也，盍往归之？」彭以呈面为难。又命之作劄，吾当为通。潘见其辞藻粲然，亟令来见，深爱其才，而革面无策，为之重叹，曰：「吾当思一策以处。」既数日，乃曰：「得其说矣。」使具戎服，介之经帅府，时姚橘洲希得领桂管，因从容为地，且令修一俪语为贽。彭退思数日，未能措词，乃往见潘求教。潘为之思有顷，附髀曰：「吾已得一联矣，曰：『失邯郸之步，为吾党羞；借荆州之阶，以军礼见。』」使绪成之，且为点定，约日道之以前。橘洲庭见之，彭趋进入拜如彝，乃以贽上。橘洲观之喜甚，详询始末，留之书院。授以文选，使分类之，以观其能否，未几书成，橘洲益喜，使诸子师之。资身之计渐裕，旋得勇爵，纳妾有家，继得两子。橘洲入为文昌，兼夕拜，使与俱行，缴驳之章多出其手。复出入无间，辄登市楼，恣肆无忌，为人指目。闻于当路，于是逮治填配，押回元隶所，橘洲亦以此去国。彭后与黎峒通，为具舟楫，尽室以行，莫知所之。《癸辛杂识》别集上。</p></li>
<li><p><span id="宋轶三十六-彭晋叟-2"></span>
姚橘洲尹临安，时吴履斋拜相，姚语诸客作启贺之，商量起句，彭晋叟云：「转鸿钧，运紫极，万化一新。自龙首，到黄扉，百年几见。」《山房随笔》。《坚瓠己集》卷二。</p></li>
</ol>
</div>
<div id="李霜涯" class="section level2">
<h2>
<span class="header-section-number">46.83</span> 李霜涯<a class="anchor" aria-label="anchor" href="#%E6%9D%8E%E9%9C%9C%E6%B6%AF"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-李霜涯-1"></span>
宋嘉熙庚子，岁大旱，杭之西湖为平陆，茂草生焉。李霜涯作谑词云：「平湖百顷生芳草，芙蓉不照红颠倒。东坡道，波光潋滟晴偏好。」管司捕治，遂逃避之。《山居新话》。</li>
</ol>
</div>
<div id="赵师恕" class="section level2">
<h2>
<span class="header-section-number">46.84</span> 赵师恕<a class="anchor" aria-label="anchor" href="#%E8%B5%B5%E5%B8%88%E6%81%95"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-赵师恕-1"></span>
赵季仁谓余曰：「某平生有三愿：一愿识尽世间好人，二愿读尽世间好书，三愿看尽世间好山水。」……季仁曰：「观山水亦如读书，随其见趣之高下。」《鹤林玉露》丙编卷三。</li>
</ol>
</div>
<div id="徐-信" class="section level2">
<h2>
<span class="header-section-number">46.85</span> 徐　信<a class="anchor" aria-label="anchor" href="#%E5%BE%90-%E4%BF%A1"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-徐信-1"></span>
衢之常山有道院，三月三日上真诞辰，道侣云集，吏魁徐信主此会。有一道人阄得如意袋三，寄留徐家，约以四月八日合会复至以取，且赠以诗云：「一方眼目共推尊，祸福无门却有门。夜半或传人一语，明朝推背受皇恩。」徐大刻之石，及期，道人不至。未几，詹峒作梗，诿其罪于徐，夜半省劄下，竟伏极刑。《癸辛杂识》续集下。</li>
</ol>
</div>
<div id="詹-玉" class="section level2">
<h2>
<span class="header-section-number">46.86</span> 詹　玉<a class="anchor" aria-label="anchor" href="#%E8%A9%B9-%E7%8E%89"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-詹玉-1"></span>
驸马杨震有十姬，皆绝色，名粉儿者尤胜。一日，招〔詹〕天游玉宴，尽出诸姬佐觞。天游属意于粉儿，口占一词云：「淡淡青山两点春，娇羞一点口儿樱。一梭儿玉一窝云。　白藕香中见西子，玉梅花下遇昭君。不曾真个也销魂。」杨遂以粉儿赠之，曰：「请天游真个销魂也。」《诗词余话》。《尧山堂外纪》卷六十八。《坚瓠庚集》卷二。</li>
</ol>
</div>
<div id="毛惜惜" class="section level2">
<h2>
<span class="header-section-number">46.87</span> 毛惜惜<a class="anchor" aria-label="anchor" href="#%E6%AF%9B%E6%83%9C%E6%83%9C"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-毛惜惜-1"></span>
嘉熙间，高沙卒荣全据城叛，郡守马公光祖闻变逃匿，仅以身免。有营妓毛惜惜者，全召之佐酒，惜惜怒之曰：「汝本朝廷健儿，何敢反耶？惟有死耳，不能为反贼行酒。」全以刀裂其口，立命脔之，骂至死不绝声。时临川陈藏一在城中，目击其事，作诗有「食禄为臣无国士，捐身骂贼有官奴」之句。三山潘庭坚闻之，谓天壤间有如此奇特事，亦有诗云：「恨无匕首学秦女，向使裹头真杲卿。」见潘公吟稾。《梅磵诗话》卷中。</li>
</ol>
</div>
<div id="徐-兰" class="section level2">
<h2>
<span class="header-section-number">46.88</span> 徐　兰<a class="anchor" aria-label="anchor" href="#%E5%BE%90-%E5%85%B0"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-徐兰-1"></span>
淳祐间，吴妓徐兰擅名一时。吴兴乌墩镇有沈承务者，其家巨富，慕其名，遂驾大舟往游焉。徐知其富，初至则馆之别室，开宴命乐，极其精腆。至次日，复以精缣制新衣一袭奉之。至于舆台各有厚犒，如此兼旬日，未尝略有需索。沈不能自己，以白金五百星并彩缣百匹馈之。凡留连半年，糜金钱数百万而归。于是徐兰之声，播于浙右，豪侠少年，无不趋赴。其家虽不甚大，然堂馆曲折华丽，亭榭园池，无不具。至以锦缬为地衣，乾红四紧纱为单衾，销金帐幔，侍婢执乐音十余辈，金银宝玉器玩、名人书画、饮食受用之类，莫不精妙，遂为三吴之冠。《癸辛杂识》续集下。</li>
</ol>
</div>
<div id="陈彦章妻" class="section level2">
<h2>
<span class="header-section-number">46.89</span> 陈彦章妻<a class="anchor" aria-label="anchor" href="#%E9%99%88%E5%BD%A6%E7%AB%A0%E5%A6%BB"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三十六-陈彦章妻-1"></span>
宋嘉熙戊戌，兴化陈彦章混补试中。次年正月往参大学，时方新娶，其妻作《沁园春》以壮其行，词曰：「记得爷爷，说与奴奴，陈郎俊哉。笑世人无眼，老夫得法，官人易聘，国士难媒。印信乘龙，夤缘叶凤，选似扬鞭选得来。果然是，西雍人物，京样官坯。　送郎上马三杯，莫把离愁恼别怀。那孤灯只砚，郎君珍重，离愁别恨，奴自推排。白发夫妻，青衫事业，两句微吟当折梅。彦章去，早归则个，免待相催。」一时传播，以为佳话。《湖海新闻夷坚续志》后集卷二。</li>
</ol>
</div>
</div>
  <div class="chapter-nav">
<div class="prev"><a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html"><span class="header-section-number">45</span> 宋人轶事汇编卷三十五</a></div>
<div class="next"><a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html"><span class="header-section-number">47</span> 宋人轶事汇编卷三十七</a></div>
</div></main><div class="col-md-3 col-lg-2 d-none d-md-block sidebar sidebar-chapter">
    <nav id="toc" data-toggle="toc" aria-label="On this page"><h2>On this page</h2>
      <ul class="nav navbar-nav">
<li><a class="nav-link" href="#%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD"><span class="header-section-number">46</span> 宋人轶事汇编卷三十六</a></li>
<li><a class="nav-link" href="#%E9%83%91%E6%B8%85%E4%B9%8B"><span class="header-section-number">46.1</span> 郑清之</a></li>
<li><a class="nav-link" href="#%E4%B9%94%E8%A1%8C%E7%AE%80"><span class="header-section-number">46.2</span> 乔行简</a></li>
<li><a class="nav-link" href="#%E5%B4%94%E4%B8%8E%E4%B9%8B"><span class="header-section-number">46.3</span> 崔与之</a></li>
<li><a class="nav-link" href="#%E6%9D%8E%E5%AE%97%E5%8B%89"><span class="header-section-number">46.4</span> 李宗勉</a></li>
<li><a class="nav-link" href="#%E5%8F%B2%E5%B5%A9%E4%B9%8B"><span class="header-section-number">46.5</span> 史嵩之</a></li>
<li><a class="nav-link" href="#%E5%8F%B2%E5%AE%85%E4%B9%8B"><span class="header-section-number">46.6</span> 史宅之</a></li>
<li><a class="nav-link" href="#%E5%8F%B2%E5%AE%88%E4%B9%8B"><span class="header-section-number">46.7</span> 史守之</a></li>
<li><a class="nav-link" href="#%E6%9D%9C-%E8%8C%83"><span class="header-section-number">46.8</span> 杜　范</a></li>
<li><a class="nav-link" href="#%E8%B5%B5-%E8%8C%83"><span class="header-section-number">46.9</span> 赵　范</a></li>
<li><a class="nav-link" href="#%E8%B5%B5-%E8%91%B5"><span class="header-section-number">46.10</span> 赵　葵</a></li>
<li><a class="nav-link" href="#%E8%B0%A2%E6%96%B9%E5%8F%94"><span class="header-section-number">46.11</span> 谢方叔</a></li>
<li><a class="nav-link" href="#%E8%91%A3-%E6%A7%90"><span class="header-section-number">46.12</span> 董　槐</a></li>
<li><a class="nav-link" href="#%E4%B8%81%E5%A4%A7%E5%85%A8"><span class="header-section-number">46.13</span> 丁大全</a></li>
<li><a class="nav-link" href="#%E5%90%B4%E6%9F%94%E8%83%9C"><span class="header-section-number">46.14</span> 吴柔胜</a></li>
<li><a class="nav-link" href="#%E5%90%B4-%E6%BD%9C"><span class="header-section-number">46.15</span> 吴　潜</a></li>
<li><a class="nav-link" href="#%E9%99%88%E8%B4%B5%E8%B0%8A"><span class="header-section-number">46.16</span> 陈贵谊</a></li>
<li><a class="nav-link" href="#%E9%87%91-%E6%B8%8A"><span class="header-section-number">46.17</span> 金　渊</a></li>
<li><a class="nav-link" href="#%E8%94%A1-%E6%9D%AD-%E4%BD%99-%E6%99%A6"><span class="header-section-number">46.18</span> 蔡　杭　余　晦</a></li>
<li><a class="nav-link" href="#%E9%A9%AC%E5%A4%A9%E9%AA%A5"><span class="header-section-number">46.19</span> 马天骥</a></li>
<li><a class="nav-link" href="#%E6%9E%97-%E5%AD%98"><span class="header-section-number">46.20</span> 林　存</a></li>
<li><a class="nav-link" href="#%E8%91%A3%E5%AE%8B%E8%87%A3"><span class="header-section-number">46.21</span> 董宋臣</a></li>
<li><a class="nav-link" href="#%E5%AD%9F-%E7%8F%99"><span class="header-section-number">46.22</span> 孟　珙</a></li>
<li><a class="nav-link" href="#%E5%B4%94-%E7%A6%8F"><span class="header-section-number">46.23</span> 崔　福</a></li>
<li><a class="nav-link" href="#%E5%90%95%E6%96%87%E5%BE%B7"><span class="header-section-number">46.24</span> 吕文德</a></li>
<li><a class="nav-link" href="#%E5%BD%AD%E5%A4%A7%E9%9B%85"><span class="header-section-number">46.25</span> 彭大雅</a></li>
<li><a class="nav-link" href="#%E6%9B%B9-%E8%B1%B3"><span class="header-section-number">46.26</span> 曹　豳</a></li>
<li><a class="nav-link" href="#%E6%B4%AA%E5%92%A8%E5%A4%94"><span class="header-section-number">46.27</span> 洪咨夔</a></li>
<li><a class="nav-link" href="#%E5%BE%90-%E7%91%84"><span class="header-section-number">46.28</span> 徐　瑄</a></li>
<li><a class="nav-link" href="#%E8%83%A1%E6%A2%A6%E6%98%B1"><span class="header-section-number">46.29</span> 胡梦昱</a></li>
<li><a class="nav-link" href="#%E7%89%9F%E5%AD%90%E6%89%8D"><span class="header-section-number">46.30</span> 牟子才</a></li>
<li><a class="nav-link" href="#%E8%B5%B5-%E6%B6%AF"><span class="header-section-number">46.31</span> 赵　涯</a></li>
<li><a class="nav-link" href="#%E6%B4%AA%E5%A4%A9%E9%94%A1"><span class="header-section-number">46.32</span> 洪天锡</a></li>
<li><a class="nav-link" href="#%E6%B4%AA%E5%A4%A9%E9%AA%A5"><span class="header-section-number">46.33</span> 洪天骥</a></li>
<li><a class="nav-link" href="#%E8%B5%B5%E6%B1%9D%E8%85%BE"><span class="header-section-number">46.34</span> 赵汝腾</a></li>
<li><a class="nav-link" href="#%E5%BE%90%E5%85%83%E6%9D%B0"><span class="header-section-number">46.35</span> 徐元杰</a></li>
<li><a class="nav-link" href="#%E7%AB%A0-%E9%89%B4"><span class="header-section-number">46.36</span> 章　鉴</a></li>
<li><a class="nav-link" href="#%E5%B0%B9-%E7%84%95"><span class="header-section-number">46.37</span> 尹　焕</a></li>
<li><a class="nav-link" href="#%E9%83%91%E9%9B%84%E9%A3%9E"><span class="header-section-number">46.38</span> 郑雄飞</a></li>
<li><a class="nav-link" href="#%E7%84%A6%E7%82%B3%E7%82%8E"><span class="header-section-number">46.39</span> 焦炳炎</a></li>
<li><a class="nav-link" href="#%E6%9D%8E-%E5%88%98"><span class="header-section-number">46.40</span> 李　刘</a></li>
<li><a class="nav-link" href="#%E9%99%88%E8%80%86%E5%8D%BF"><span class="header-section-number">46.41</span> 陈耆卿</a></li>
<li><a class="nav-link" href="#%E5%88%98%E9%9C%87%E5%AD%99"><span class="header-section-number">46.42</span> 刘震孙</a></li>
<li><a class="nav-link" href="#%E9%99%88-%E9%83%81"><span class="header-section-number">46.43</span> 陈　郁</a></li>
<li><a class="nav-link" href="#%E8%A2%81-%E6%A8%B5"><span class="header-section-number">46.44</span> 袁　樵</a></li>
<li><a class="nav-link" href="#%E9%A9%AC%E5%85%89%E7%A5%96"><span class="header-section-number">46.45</span> 马光祖</a></li>
<li><a class="nav-link" href="#%E7%95%99%E5%85%83%E5%88%9A"><span class="header-section-number">46.46</span> 留元刚</a></li>
<li><a class="nav-link" href="#%E6%9E%97%E5%85%B4%E5%AE%97"><span class="header-section-number">46.47</span> 林兴宗</a></li>
<li><a class="nav-link" href="#%E6%9D%A8%E5%8F%94%E6%98%89"><span class="header-section-number">46.48</span> 杨叔昉</a></li>
<li><a class="nav-link" href="#%E8%83%A1-%E9%A2%96"><span class="header-section-number">46.49</span> 胡　颖</a></li>
<li><a class="nav-link" href="#%E9%99%88-%E8%AF%9C-%E9%99%86-%E5%8F%A1"><span class="header-section-number">46.50</span> 陈　诜　陆　叡</a></li>
<li><a class="nav-link" href="#%E5%A7%9A-%E9%95%9B-%E8%B5%B5%E4%B8%9C%E9%87%8E"><span class="header-section-number">46.51</span> 姚　镛　赵东野</a></li>
<li><a class="nav-link" href="#%E9%BB%84-%E7%82%B3"><span class="header-section-number">46.52</span> 黄　炳</a></li>
<li><a class="nav-link" href="#%E7%8E%8B%E5%85%8B%E8%B0%A6"><span class="header-section-number">46.53</span> 王克谦</a></li>
<li><a class="nav-link" href="#%E8%90%A7-%E5%B4%B1"><span class="header-section-number">46.54</span> 萧　崱</a></li>
<li><a class="nav-link" href="#%E5%BE%90-%E9%9C%96"><span class="header-section-number">46.55</span> 徐　霖</a></li>
<li><a class="nav-link" href="#%E8%B5%B5%E4%BB%A5%E5%A4%AB"><span class="header-section-number">46.56</span> 赵以夫</a></li>
<li><a class="nav-link" href="#%E7%A7%A6%E4%B9%9D%E9%9F%B6"><span class="header-section-number">46.57</span> 秦九韶</a></li>
<li><a class="nav-link" href="#%E8%B5%B5%E5%AD%9F%E5%A5%8E"><span class="header-section-number">46.58</span> 赵孟奎</a></li>
<li><a class="nav-link" href="#%E7%9C%9F%E5%BE%B7%E7%A7%80"><span class="header-section-number">46.59</span> 真德秀</a></li>
<li><a class="nav-link" href="#%E9%AD%8F%E4%BA%86%E7%BF%81"><span class="header-section-number">46.60</span> 魏了翁</a></li>
<li><a class="nav-link" href="#%E6%9E%97%E5%B8%8C%E9%80%B8"><span class="header-section-number">46.61</span> 林希逸</a></li>
<li><a class="nav-link" href="#%E6%9F%B4-%E6%9C%9B"><span class="header-section-number">46.62</span> 柴　望</a></li>
<li><a class="nav-link" href="#%E6%9F%B4%E8%92%99%E4%BA%A8"><span class="header-section-number">46.63</span> 柴蒙亨</a></li>
<li><a class="nav-link" href="#%E5%88%98%E5%85%8B%E5%BA%84"><span class="header-section-number">46.64</span> 刘克庄</a></li>
<li><a class="nav-link" href="#%E7%8E%8B-%E8%BF%88"><span class="header-section-number">46.65</span> 王　迈</a></li>
<li><a class="nav-link" href="#%E6%9B%BE-%E6%9E%81"><span class="header-section-number">46.66</span> 曾　极</a></li>
<li><a class="nav-link" href="#%E9%99%88-%E8%B5%B7"><span class="header-section-number">46.67</span> 陈　起</a></li>
<li><a class="nav-link" href="#%E6%BD%98-%E7%89%A5"><span class="header-section-number">46.68</span> 潘　牥</a></li>
<li><a class="nav-link" href="#%E4%B8%A5-%E7%B2%B2"><span class="header-section-number">46.69</span> 严　粲</a></li>
<li><a class="nav-link" href="#%E6%9D%8E-%E6%BC%94"><span class="header-section-number">46.70</span> 李　演</a></li>
<li><a class="nav-link" href="#%E6%9D%8E%E5%BD%AD%E8%80%81-%E6%9D%8E%E8%8E%B1%E8%80%81"><span class="header-section-number">46.71</span> 李彭老　李莱老</a></li>
<li><a class="nav-link" href="#%E6%96%B9-%E5%B2%B3"><span class="header-section-number">46.72</span> 方　岳</a></li>
<li><a class="nav-link" href="#%E6%9D%A8-%E7%BC%B5"><span class="header-section-number">46.73</span> 杨　缵</a></li>
<li><a class="nav-link" href="#%E9%BB%84-%E8%9C%95"><span class="header-section-number">46.74</span> 黄　蜕</a></li>
<li><a class="nav-link" href="#%E9%87%8A%E6%B3%95%E8%BE%A8"><span class="header-section-number">46.75</span> 释法辨</a></li>
<li><a class="nav-link" href="#%E5%BC%A0%E9%98%B2%E5%BE%A1"><span class="header-section-number">46.76</span> 张防御</a></li>
<li><a class="nav-link" href="#%E9%82%B5-%E6%B3%BD"><span class="header-section-number">46.77</span> 邵　泽</a></li>
<li><a class="nav-link" href="#%E6%96%B9%E9%80%A2%E8%BE%B0"><span class="header-section-number">46.78</span> 方逢辰</a></li>
<li><a class="nav-link" href="#%E5%91%A8%E9%9C%87%E7%82%8E"><span class="header-section-number">46.79</span> 周震炎</a></li>
<li><a class="nav-link" href="#%E7%BC%AA%E4%B8%87%E5%B9%B4"><span class="header-section-number">46.80</span> 缪万年</a></li>
<li><a class="nav-link" href="#%E6%96%B9%E5%A4%A7%E7%8C%B7"><span class="header-section-number">46.81</span> 方大猷</a></li>
<li><a class="nav-link" href="#%E5%BD%AD%E6%99%8B%E5%8F%9F"><span class="header-section-number">46.82</span> 彭晋叟</a></li>
<li><a class="nav-link" href="#%E6%9D%8E%E9%9C%9C%E6%B6%AF"><span class="header-section-number">46.83</span> 李霜涯</a></li>
<li><a class="nav-link" href="#%E8%B5%B5%E5%B8%88%E6%81%95"><span class="header-section-number">46.84</span> 赵师恕</a></li>
<li><a class="nav-link" href="#%E5%BE%90-%E4%BF%A1"><span class="header-section-number">46.85</span> 徐　信</a></li>
<li><a class="nav-link" href="#%E8%A9%B9-%E7%8E%89"><span class="header-section-number">46.86</span> 詹　玉</a></li>
<li><a class="nav-link" href="#%E6%AF%9B%E6%83%9C%E6%83%9C"><span class="header-section-number">46.87</span> 毛惜惜</a></li>
<li><a class="nav-link" href="#%E5%BE%90-%E5%85%B0"><span class="header-section-number">46.88</span> 徐　兰</a></li>
<li><a class="nav-link" href="#%E9%99%88%E5%BD%A6%E7%AB%A0%E5%A6%BB"><span class="header-section-number">46.89</span> 陈彦章妻</a></li>
</ul>

      <div class="book-extra">
        <ul class="list-unstyled">
          
        </ul>
</div>
    </nav>
</div>

</div>
</div> <!-- .container -->

<footer class="bg-primary text-light mt-5"><div class="container"><div class="row">

  <div class="col-12 col-md-6 mt-3">
    <p>"<strong>历史上的一些人</strong>" was written by 林峰. It was last built on 2022-06-04.</p>
  </div>

  <div class="col-12 col-md-6 mt-3">
    <p>This book was built by the <a class="text-light" href="https://bookdown.org">bookdown</a> R package.</p>
  </div>

</div></div>
</footer>
</body>
</html>
