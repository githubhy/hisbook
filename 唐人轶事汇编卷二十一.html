<!DOCTYPE html>
<html lang="en">
<head>
<meta http-equiv="Content-Type" content="text/html; charset=UTF-8">
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>71 唐人轶事汇编卷二十一 | 历史上的一些人</title>
<meta name="author" content="林峰">
<meta name="description" content="71.1 萧　俛  见郑云逵2。 萧俛自左仆射表请度为道士。《唐摭言》八。  71.2 段文昌  邹平公段文昌负才傲俗，落魄荆楚间。尝半酣，靸屐于江陵大街往来。雨霁泥甚，街侧有大宅，门枕流渠，公乘醉于渠上脱屐濯足，旁若无人。自言：「我作江陵节度使，必买此宅。」闻者皆掩口而笑。不数年，果镇荆南，遂买此宅。《录异记》四。又《广记》一三八引。《玉泉子》。...">
<meta name="generator" content="bookdown 0.26 with bs4_book()">
<meta property="og:title" content="71 唐人轶事汇编卷二十一 | 历史上的一些人">
<meta property="og:type" content="book">
<meta property="og:image" content="/images/cover_sheep_thinker.jpeg">
<meta property="og:description" content="71.1 萧　俛  见郑云逵2。 萧俛自左仆射表请度为道士。《唐摭言》八。  71.2 段文昌  邹平公段文昌负才傲俗，落魄荆楚间。尝半酣，靸屐于江陵大街往来。雨霁泥甚，街侧有大宅，门枕流渠，公乘醉于渠上脱屐濯足，旁若无人。自言：「我作江陵节度使，必买此宅。」闻者皆掩口而笑。不数年，果镇荆南，遂买此宅。《录异记》四。又《广记》一三八引。《玉泉子》。...">
<meta name="twitter:card" content="summary">
<meta name="twitter:title" content="71 唐人轶事汇编卷二十一 | 历史上的一些人">
<meta name="twitter:description" content="71.1 萧　俛  见郑云逵2。 萧俛自左仆射表请度为道士。《唐摭言》八。  71.2 段文昌  邹平公段文昌负才傲俗，落魄荆楚间。尝半酣，靸屐于江陵大街往来。雨霁泥甚，街侧有大宅，门枕流渠，公乘醉于渠上脱屐濯足，旁若无人。自言：「我作江陵节度使，必买此宅。」闻者皆掩口而笑。不数年，果镇荆南，遂买此宅。《录异记》四。又《广记》一三八引。《玉泉子》。...">
<meta name="twitter:image" content="/images/cover_sheep_thinker.jpeg">
<!-- JS --><script src="https://cdnjs.cloudflare.com/ajax/libs/clipboard.js/2.0.6/clipboard.min.js" integrity="sha256-inc5kl9MA1hkeYUt+EC3BhlIgyp/2jDIyBLS6k3UxPI=" crossorigin="anonymous"></script><script src="https://cdnjs.cloudflare.com/ajax/libs/fuse.js/6.4.6/fuse.js" integrity="sha512-zv6Ywkjyktsohkbp9bb45V6tEMoWhzFzXis+LrMehmJZZSys19Yxf1dopHx7WzIKxr5tK2dVcYmaCk2uqdjF4A==" crossorigin="anonymous"></script><script src="https://kit.fontawesome.com/6ecbd6c532.js" crossorigin="anonymous"></script><script src="libs/jquery-3.6.0/jquery-3.6.0.min.js"></script><meta name="viewport" content="width=device-width, initial-scale=1, shrink-to-fit=no">
<link href="libs/bootstrap-4.6.0/bootstrap.min.css" rel="stylesheet">
<script src="libs/bootstrap-4.6.0/bootstrap.bundle.min.js"></script><script src="libs/bs3compat-0.3.1/transition.js"></script><script src="libs/bs3compat-0.3.1/tabs.js"></script><script src="libs/bs3compat-0.3.1/bs3compat.js"></script><link href="libs/bs4_book-1.0.0/bs4_book.css" rel="stylesheet">
<script src="libs/bs4_book-1.0.0/bs4_book.js"></script><script src="libs/accessible-code-block-0.0.1/empty-anchor.js"></script><script src="https://cdnjs.cloudflare.com/ajax/libs/autocomplete.js/0.38.0/autocomplete.jquery.min.js" integrity="sha512-GU9ayf+66Xx2TmpxqJpliWbT5PiGYxpaG8rfnBEk1LL8l1KGkRShhngwdXK1UgqhAzWpZHSiYPc09/NwDQIGyg==" crossorigin="anonymous"></script><script src="https://cdnjs.cloudflare.com/ajax/libs/mark.js/8.11.1/mark.min.js" integrity="sha512-5CYOlHXGh6QpOFA/TeTylKLWfB3ftPsde7AnmhuitiTX4K5SqCLBeKro6sPS8ilsz1Q4NRx3v8Ko2IBiszzdww==" crossorigin="anonymous"></script><!-- CSS --><style type="text/css">
    
    div.hanging-indent{margin-left: 1.5em; text-indent: -1.5em;}
  </style>
</head>
<body data-spy="scroll" data-target="#toc">

<div class="container-fluid">
<div class="row">
  <header class="col-sm-12 col-lg-3 sidebar sidebar-book"><a class="sr-only sr-only-focusable" href="#content">Skip to main content</a>

    <div class="d-flex align-items-start justify-content-between">
      <h1>
        <a href="index.html" title="">历史上的一些人</a>
      </h1>
      <button class="btn btn-outline-primary d-lg-none ml-2 mt-1" type="button" data-toggle="collapse" data-target="#main-nav" aria-expanded="true" aria-controls="main-nav"><i class="fas fa-bars"></i><span class="sr-only">Show table of contents</span></button>
    </div>

    <div id="main-nav" class="collapse-lg">
      <form role="search">
        <input id="search" class="form-control" type="search" placeholder="Search" aria-label="Search">
</form>

      <nav aria-label="Table of contents"><h2>Table of contents</h2>
        <ul class="book-toc list-unstyled">
<li><a class="" href="index.html"></a></li>
<li><a class="" href="%E6%9E%97%E5%B3%B0%E8%AF%84.html"><span class="header-section-number">1</span> 林峰评</a></li>
<li><a class="" href="%E4%B8%89%E5%9B%BD%E9%AD%8F%E5%B8%9D.html"><span class="header-section-number">2</span> 三国魏帝</a></li>
<li><a class="" href="%E4%B8%89%E5%9B%BD%E9%AD%8F%E5%AE%98%E5%91%98.html"><span class="header-section-number">3</span> 三国魏官员</a></li>
<li><a class="" href="%E4%B8%9C%E6%99%8B%E5%B8%9D.html"><span class="header-section-number">4</span> 东晋帝</a></li>
<li><a class="" href="%E5%94%90%E5%AE%98%E5%91%98.html"><span class="header-section-number">5</span> 唐官员</a></li>
<li><a class="" href="%E5%AE%8B%E7%9A%87%E5%B8%9D.html"><span class="header-section-number">6</span> 宋皇帝</a></li>
<li><a class="" href="%E5%AE%8B%E5%AE%98%E5%91%98.html"><span class="header-section-number">7</span> 宋官员</a></li>
<li><a class="" href="%E5%AE%8B%E5%A5%B3%E6%80%A7.html"><span class="header-section-number">8</span> 宋女性</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E9%9B%B6.html"><span class="header-section-number">9</span> 宋人轶事汇编卷零</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80-3.html"><span class="header-section-number">10</span> 宋人轶事汇编卷一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C-4.html"><span class="header-section-number">11</span> 宋人轶事汇编卷二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html"><span class="header-section-number">12</span> 宋人轶事汇编卷三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html"><span class="header-section-number">13</span> 宋人轶事汇编卷四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html"><span class="header-section-number">14</span> 宋人轶事汇编卷五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html"><span class="header-section-number">15</span> 宋人轶事汇编卷六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html"><span class="header-section-number">16</span> 宋人轶事汇编卷七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB.html"><span class="header-section-number">17</span> 宋人轶事汇编卷八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D-1.html"><span class="header-section-number">18</span> 宋人轶事汇编卷九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81-1.html"><span class="header-section-number">19</span> 宋人轶事汇编卷十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html"><span class="header-section-number">20</span> 宋人轶事汇编卷十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html"><span class="header-section-number">21</span> 宋人轶事汇编卷十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html"><span class="header-section-number">22</span> 宋人轶事汇编卷十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html"><span class="header-section-number">23</span> 宋人轶事汇编卷十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html"><span class="header-section-number">24</span> 宋人轶事汇编卷十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html"><span class="header-section-number">25</span> 宋人轶事汇编卷十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html"><span class="header-section-number">26</span> 宋人轶事汇编卷十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html"><span class="header-section-number">27</span> 宋人轶事汇编卷十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html"><span class="header-section-number">28</span> 宋人轶事汇编卷十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html"><span class="header-section-number">29</span> 宋人轶事汇编卷二十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html"><span class="header-section-number">30</span> 宋人轶事汇编卷二十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html"><span class="header-section-number">31</span> 宋人轶事汇编卷二十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html"><span class="header-section-number">32</span> 宋人轶事汇编卷二十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html"><span class="header-section-number">33</span> 宋人轶事汇编卷二十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html"><span class="header-section-number">34</span> 宋人轶事汇编卷二十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html"><span class="header-section-number">35</span> 宋人轶事汇编卷二十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html"><span class="header-section-number">36</span> 宋人轶事汇编卷二十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html"><span class="header-section-number">37</span> 宋人轶事汇编卷二十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html"><span class="header-section-number">38</span> 宋人轶事汇编卷二十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html"><span class="header-section-number">39</span> 宋人轶事汇编卷三十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html"><span class="header-section-number">40</span> 宋人轶事汇编卷三十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html"><span class="header-section-number">41</span> 宋人轶事汇编卷三十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html"><span class="header-section-number">42</span> 宋人轶事汇编卷三十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html"><span class="header-section-number">43</span> 宋人轶事汇编卷三十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html"><span class="header-section-number">44</span> 宋人轶事汇编卷三十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html"><span class="header-section-number">45</span> 宋人轶事汇编卷三十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html"><span class="header-section-number">46</span> 宋人轶事汇编卷三十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html"><span class="header-section-number">47</span> 宋人轶事汇编卷三十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html"><span class="header-section-number">48</span> 宋人轶事汇编卷三十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B%E5%8D%81.html"><span class="header-section-number">49</span> 宋人轶事汇编卷四十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E9%9B%B6.html"><span class="header-section-number">50</span> 唐人轶事汇编卷零</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html"><span class="header-section-number">51</span> 唐人轶事汇编卷一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html"><span class="header-section-number">52</span> 唐人轶事汇编卷二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html"><span class="header-section-number">53</span> 唐人轶事汇编卷三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html"><span class="header-section-number">54</span> 唐人轶事汇编卷四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html"><span class="header-section-number">55</span> 唐人轶事汇编卷五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html"><span class="header-section-number">56</span> 唐人轶事汇编卷六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html"><span class="header-section-number">57</span> 唐人轶事汇编卷七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB-1.html"><span class="header-section-number">58</span> 唐人轶事汇编卷八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D.html"><span class="header-section-number">59</span> 唐人轶事汇编卷九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81.html"><span class="header-section-number">60</span> 唐人轶事汇编卷十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html"><span class="header-section-number">61</span> 唐人轶事汇编卷十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html"><span class="header-section-number">62</span> 唐人轶事汇编卷十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html"><span class="header-section-number">63</span> 唐人轶事汇编卷十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html"><span class="header-section-number">64</span> 唐人轶事汇编卷十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html"><span class="header-section-number">65</span> 唐人轶事汇编卷十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html"><span class="header-section-number">66</span> 唐人轶事汇编卷十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html"><span class="header-section-number">67</span> 唐人轶事汇编卷十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html"><span class="header-section-number">68</span> 唐人轶事汇编卷十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html"><span class="header-section-number">69</span> 唐人轶事汇编卷十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html"><span class="header-section-number">70</span> 唐人轶事汇编卷二十</a></li>
<li><a class="active" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html"><span class="header-section-number">71</span> 唐人轶事汇编卷二十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html"><span class="header-section-number">72</span> 唐人轶事汇编卷二十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html"><span class="header-section-number">73</span> 唐人轶事汇编卷二十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html"><span class="header-section-number">74</span> 唐人轶事汇编卷二十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html"><span class="header-section-number">75</span> 唐人轶事汇编卷二十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html"><span class="header-section-number">76</span> 唐人轶事汇编卷二十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html"><span class="header-section-number">77</span> 唐人轶事汇编卷二十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html"><span class="header-section-number">78</span> 唐人轶事汇编卷二十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html"><span class="header-section-number">79</span> 唐人轶事汇编卷二十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html"><span class="header-section-number">80</span> 唐人轶事汇编卷三十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html"><span class="header-section-number">81</span> 唐人轶事汇编卷三十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html"><span class="header-section-number">82</span> 唐人轶事汇编卷三十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html"><span class="header-section-number">83</span> 唐人轶事汇编卷三十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html"><span class="header-section-number">84</span> 唐人轶事汇编卷三十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html"><span class="header-section-number">85</span> 唐人轶事汇编卷三十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html"><span class="header-section-number">86</span> 唐人轶事汇编卷三十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html"><span class="header-section-number">87</span> 唐人轶事汇编卷三十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html"><span class="header-section-number">88</span> 唐人轶事汇编卷三十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html"><span class="header-section-number">89</span> 唐人轶事汇编卷三十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B%E5%8D%81.html"><span class="header-section-number">90</span> 唐人轶事汇编卷四十</a></li>
<li class="book-part">附录</li>
<li><a class="" href="references.html">参考文献</a></li>
</ul>

        <div class="book-extra">
          
        </div>
      </nav>
</div>
  </header><main class="col-sm-12 col-md-9 col-lg-7" id="content"><div id="唐人轶事汇编卷二十一" class="section level1">
<h1>
<span class="header-section-number">71</span> 唐人轶事汇编卷二十一<a class="anchor" aria-label="anchor" href="#%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80"><i class="fas fa-link"></i></a>
</h1>
<div id="萧-俛" class="section level2">
<h2>
<span class="header-section-number">71.1</span> 萧　俛<a class="anchor" aria-label="anchor" href="#%E8%90%A7-%E4%BF%9B"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十一-萧俛-1"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html#%E5%94%90%E8%BD%B6%E5%8D%81%E5%85%AD-%E9%83%91%E4%BA%91%E9%80%B5-2">郑云逵2</a>。</p></li>
<li><p><span id="唐轶二十一-萧俛-2"></span>
萧俛自左仆射表请度为道士。《唐摭言》八。</p></li>
</ol>
</div>
<div id="段文昌" class="section level2">
<h2>
<span class="header-section-number">71.2</span> 段文昌<a class="anchor" aria-label="anchor" href="#%E6%AE%B5%E6%96%87%E6%98%8C"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十一-段文昌-1"></span>
邹平公段文昌负才傲俗，落魄荆楚间。尝半酣，靸屐于江陵大街往来。雨霁泥甚，街侧有大宅，门枕流渠，公乘醉于渠上脱屐濯足，旁若无人。自言：「我作江陵节度使，必买此宅。」闻者皆掩口而笑。不数年，果镇荆南，遂买此宅。《录异记》四。又《广记》一三八引。《玉泉子》。</p></li>
<li><p><span id="唐轶二十一-段文昌-2"></span>
又尝佐太尉南康王韦皐，为成都邮巡。忽失意，韦公逐之，使摄灵池尉，苍惶受命，羸僮劣马，奔迫就县。去灵池六七里，日已昏黑，路绝行人，忽有两炬前引，更呼曰：「太尉来。」既及郭门，两炬皆灭。扣关良久，令长差人延之，然后得入。先时，自邮巡与韦公奉使入长安，公与刘禹锡深交，禹锡时为礼部员外，公往谒之，禹锡与日者从容之际，公遽至，日者匿于箔下。公既去，日者出谓禹锡曰：「员外若图省转，事势殊远，须待十年后此客入相，方转本曹正郎尔。」自是禹锡失意，连授外官，十余年邹平入相，方除禹锡礼部郎中，归阙。果如日者所言。《录异记》四。又《广记》一三八引。《玉泉子》。</p></li>
<li><p><span id="唐轶二十一-段文昌-3"></span>
贞元十七年，先君自荆入蜀，应韦南康辟命。洎韦之暮年，为贼辟谗构，遂摄尉灵池县。韦寻薨，贼辟知留后，先君旧与辟不合，闻之，连夜离县。至城东门，辟寻有帖，不令诸县官离县。其夕阴风，及返，出郭二里，见火两炬夹道，百步为导。初意县吏迎候，且怪其不前，高下远近不差，欲及县郭方灭。及问县吏，尚未知府帖也。时先君念《金刚经》已五六年，数无虚日，信乎至诚必感，有感必应，向之导火，乃经所著迹也。后辟逆节渐露，诏以袁公滋为节度使。成式再从叔少从军，知左营事，惧及祸，与监军定计，以蜡丸帛书通谋于袁。事旋发，悉为鱼肉，贼谓先君知其谋。于一时先君念经夜久，不觉困寐，门户悉闭。忽觉，闻开户而入，言「不畏」者再三，若物投案，嚗然有声。惊起之际，言犹在耳，顾视左右，吏仆皆睡。俾烛桦一作毁权四索，初无所见，向之关扃，已开辟矣。先君受持此经十余万遍，征应事孔著。成式近观晋宋以来，时人咸著传记彰明其事。又先命受持讲解有唐已来《金刚经灵验记》三卷，成式当奉先命受持讲解。太和二年，于扬州僧栖简处听《平消御注》一遍。六年，于荆州僧靖奢处听《大云疏》一遍。开成元年，于上都怀楚法师处听《青龙疏》一遍。复日念书写，犹希传照罔极，尽形流通，摭拾遗逸，以备阙佛事，号《金刚经鸠异》。《酉阳杂俎》续集七。又《广记》一○六引。</p></li>
<li><p><span id="唐轶二十一-段文昌-4"></span>
故西川节帅段文昌，字景初。父锷，为支江宰，后任江陵令。文昌少好蜀文，长自渚宫，困于尘土，客游成都。谒韦南康臯，臯与奏释褐。道不甚行，每以事业自负，与游皆高士之名，遂去南康之府。金吾将军裴邠之镇梁川，辟为从事，转假廷评。裴公府罢，因抵兴元之西四十里，有驿曰鹄鸣，滨汉江，前倚巴山，有清僧依其隈。不知何许人也。常嘿其词，忽复一言，未尝不中。公自府游，闻清僧之异，径诣清公求宿，愿知前去之事。自夕达旦，曾无词，忽问蜀中闻极盛旌旆而至者谁，公曰：「岂非高崇文乎？」对曰：「非也，更言之。」公曰：「代崇文者，武黄门也。」清曰：「十九郎不日即为此人，更盛更盛。」公寻征之，便曰：「害风妄语，阿师不知。」因大笑而已，由是颇亦自负。户部员外韦处厚，出开州刺史，段公时任都官员外，判盐铁案，公送出都门。处厚素深于释氏，洎到鹄鸣，先访之。清喜而迎处厚，处厚因问还期，曰：「一年半岁，一年半岁。」又问终止何官，对曰：「宰相，须江边得。」又问终止何处，僧遂不答。又问段十九郎何如，答曰：「已说矣，近也近也。」及处厚之归朝，正三岁，重言一年半岁之验。长庆初，段公自相位节制西川，果符清师之言。处厚唯不喻江边得宰相，广求智者解焉。或有旁征义者，谓处厚必除淅西夏口，从是而入拜相。及文宗皇帝践祚自江邸，首命处厚为相，至是方验，与邹平公同发师修清公塔，因刻石记其事焉。又赵宗儒节制兴元日，问其移勤，遂命纸作两句诗云：「梨花初发杏花初，甸邑南来庆有余。」宗儒遂考之，清公但云：「害风阿师取次语。」明年二月，除检校右仆射，郑余庆代其位。《定命录》（《广记》一五五）。</p></li>
<li><p><span id="唐轶二十一-段文昌-5"></span>
段文昌，贞元中在西川为南康王韦皋宾从。皋薨后，遭刘辟，遂为外邑佐官。高崇文收复剑南，召居旧职。文昌再三谢之。崇文曰：「君非久在卑位也。」指己座下椅子谓之曰：「此椅子犹不足与君坐。」遽请归阙。行至兴元一山寺中，有老僧指庭前梅树曰：「君去日既逢梅脸绽，来时应见杏花开。」及抵京华，屡迁爵秩。数年后，拜益州节度使。经兴元，至往日僧院，覩庭中杏花方盛，访其僧已卒。文昌追思之，感怆，为之设斋而去。《中朝故事》《唐诗纪事》五○。</p></li>
<li><p><span id="唐轶二十一-段文昌-6"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html#%E5%94%90%E8%BD%B6%E5%8D%81%E4%B9%9D-%E9%AB%98%E5%B4%87%E6%96%87-1">高崇文1</a>。</p></li>
<li><p><span id="唐轶二十一-段文昌-7"></span>
元和十一年，监察御史段文昌，与崔植同前入台。先是御史崔玄亮，察院之长，每以二监察后至，不由科名，接待间多所脱略，段与崔深衔之。元和十五年春，穆宗皇帝龙飞，命二公入相，段自翰长中书舍人拜，植自御史中丞拜，同在中书。时玄亮罢密州刺史，谒宰相，二相相顾，搯玄亮名曰：「此人不久往他役，而有心求官。」时门下侍郎萧俛亦在长安，因问二相，二相具以事对。萧相曰：「若如此，且令此汉闲三五年可矣。」不数日，宣州奏歙州刺史阙。其日印在段相宅，便除歙州刺史。明日，段入朝，都忘前事，到中书大怒，责吏房主事阳述云：「威权在君，更须致宰相？必是此贼纳贿除官，若不是人吏取钱，崔玄亮何由得歙州刺史？」述惶怖谢罪云：「文书都不到本房，昨日是相公手书拟名进黄。」及检勘，飜省述忘，实是自书。植欲改拟覆奏，段曰：「安知不是天与假吾手耳？」遂放敕下。《续定命录》（《广记》一五四）。</p></li>
<li><p><span id="唐轶二十一-段文昌-8"></span>
文昌少孤，寓居广陵之瓜洲，家贫力学。夏月访亲知于城中，不遇，饥甚，于路中拾得一钱，道旁买瓜，置于袖中。至一宅，门阒然，入其厩内，以瓜就马槽破之。方啗次，老仆闻击槽声，跃出，责以擅入厩。惊惧，弃之而出。镇淮海，常对宾客说之。在中书厅事，地衣皆锦绣，诸公多撤去，而文昌每令整饬，方践履。同列或劝之，文昌曰：「吾非不知，常恨少贫太甚，聊以自慰尔。」《唐语林》六。</p></li>
<li><p><span id="唐轶二十一-段文昌-9"></span>
唐段相文昌，家寓江陵，少以贫窭修进，常患口食不给。每听曾口寺斋钟动，辄诣谒食，为寺僧所厌，自此乃斋后扣钟，冀其晚届而不逮食也。后入登台座，连出大镇，拜荆南节度，有诗题曾口寺云「曾遇阇黎饭后钟」，盖为此也。富贵后，打金莲花盆盛水濯足，徐相商致画规之。邹平曰：「人生几何，要酬平生不足也。」或云王播相公未遇，题扬州佛寺诗。及荆南人云是段相。亦两存之。《北梦琐言》三。《唐语林》六。　案：《诗话总龟》前集一六引《北梦琐言》此文，注云：「《古今诗话》载此诗是唐相王播题扬州佛寺……今言段文昌，乃江陵人所误传。」又《唐摭言》七亦作王播事。</p></li>
<li><p><span id="唐轶二十一-段文昌-10"></span>
段文昌微时贫，几不能自存。既贵，遂竭财奉身，晚年尤甚。以木瓜益脚膝，银棱木瓜胡样桶濯足，盖用木瓜树解合为桶也。《清异录》下。</p></li>
<li><p><span id="唐轶二十一-段文昌-11"></span>
段相国文昌本广都县人，父以油柞为业，云云因官而没生而有致，长亦多才，物业荡空，文章迥振。洎跨衞行卷，乡里笑之。历三十年间，衣锦还蜀。蜀人有诗赠曰：「昔日骑驴学忍饥，今朝忽著锦衣归。等闲画虎驱红旆，可畏登龙入紫微。富贵不由翁祖解，文章生得羽毛飞。广都再去应惆怅，犹有江边旧钓矶。」《鉴诫录》八。</p></li>
<li><p><span id="唐轶二十一-段文昌-12"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html#%E5%94%90%E8%BD%B6%E4%BA%8C%E5%8D%81%E4%BA%8C-%E5%91%A8%E9%9A%90%E5%85%8B-1">周隐克1</a>。</p></li>
<li><p><span id="唐轶二十一-段文昌-13"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html#%E5%94%90%E8%BD%B6%E4%BA%8C%E5%8D%81%E4%B8%80-%E6%9D%8E%E5%AE%97%E9%97%B5-5">李宗闵5</a>。</p></li>
<li><p><span id="唐轶二十一-段文昌-14"></span>
段文昌丞相尤精馔事，第中庖所榜曰「炼珍堂」，在涂号「行珍馆」。家有老婢，掌修脔之法，指授女仆。老婢名膳祖，四十年阅百婢，独九者可嗣法。文昌自编《食经》五十，时称《邹平公食宪章》。《清异录》下。</p></li>
<li><p><span id="唐轶二十一-段文昌-15"></span>
段文昌字墨卿，有别业在广都县龙华山，尝杜门力学于此。郭震有题龙华山诗云：「昔年曾到此山来，百鸟声中酒一杯。最好寺边开眼处，段文昌有读书台。」《海录碎事》四下。《唐诗纪事》五○。</p></li>
<li><p><span id="唐轶二十一-段文昌-16"></span>
段相文昌重为《淮西碑》，碑头便曰：「韩弘为统，公武为将。」用《左氏》「栾书将中军，栾黡佐之」，文势也甚善，亦是效班固《燕然碑》样，别是一家之美。《唐语林》二。　案：唐兰考此为《刘宾客嘉话录》佚文。</p></li>
<li><p><span id="唐轶二十一-段文昌-17"></span>
余昔年随侍至定武，见总管厅有唐段文昌撰《平淮西碑》。石甚大，不知何因而至此地也。《文昌杂录》三。</p></li>
<li><p><span id="唐轶二十一-段文昌-18"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html#%E5%94%90%E8%BD%B6%E4%BA%8C%E5%8D%81-%E9%9F%A9%E6%84%88-14">韩愈14</a>。</p></li>
</ol>
</div>
<div id="崔-植" class="section level2">
<h2>
<span class="header-section-number">71.3</span> 崔　植<a class="anchor" aria-label="anchor" href="#%E5%B4%94-%E6%A4%8D"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十一-崔植-1"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html#%E5%94%90%E8%BD%B6%E4%BA%8C%E5%8D%81%E4%B8%80-%E6%AE%B5%E6%96%87%E6%98%8C-7">段文昌7</a>。</li>
</ol>
</div>
<div id="窦易直" class="section level2">
<h2>
<span class="header-section-number">71.4</span> 窦易直<a class="anchor" aria-label="anchor" href="#%E7%AA%A6%E6%98%93%E7%9B%B4"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十一-窦易直-1"></span>
窦相易直，幼时名秘。家贫，受业村学，教授叟有道术，而人不知。一日近暮，风雨暴至，学童悉归家不得，而宿于漏屋之下。寒，争附火，惟窦公寝于榻，夜深方觉。叟抚公令起，曰：「窦秘，君后为人臣，贵寿之极，勉力自爱也。」及德宗幸奉天日，公方举进士，亦随驾而西。乘一蹇驴，至开远门，人稠路隘，其扉将阖，公惧势不可进。闻一人叱驴，兼捶其后，得疾驰而出。顾见一黑衣卒，呼公曰：「秀才，已后莫忘闾倩。」及升朝，访得其子，提挈累至大官，吏中荣达。《因话录》六。又《广记》七六、二二三引。《续前定录》。《唐语林》六。</li>
</ol>
</div>
<div id="武儒衡" class="section level2">
<h2>
<span class="header-section-number">71.5</span> 武儒衡<a class="anchor" aria-label="anchor" href="#%E6%AD%A6%E5%84%92%E8%A1%A1"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十一-武儒衡-1"></span>
〔长庆二年〕六月，武儒衡以谏议大夫知制诰，膳部郎中元稹继掌命书。稹常通结内官魏宏简，约车仆，自诣其家，不由宰臣而得掌诰，时人皆鄙之，莫敢言者。独儒衡一日会食公堂，有青蝇入瓜上，忽发怒，命掣去之，曰：「适从何所来，而遽集于此？」一座皆愕然，儒衡神气自若。《唐会要》五五。</li>
</ol>
</div>
<div id="李-程" class="section level2">
<h2>
<span class="header-section-number">71.6</span> 李　程<a class="anchor" aria-label="anchor" href="#%E6%9D%8E-%E7%A8%8B"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十一-李程-1"></span>
贞元中，李缪公先榜落矣。先是出试，杨员外于陵省宿归第，遇程于省司，询之所试，程探靿中得赋稿示之。其破题曰：「德动天鉴，祥开日华。」于陵览之，谓程曰：「公今年须作状元。」翌日杂文无名，于陵深不平，乃于故策子末缮写，而斥其名氏，携之以诣主文，从容绐之曰：「侍郎今者所试赋，奈何用旧题？」主文辞以非也。于陵曰：「不止题目，向有人赋此，韵脚亦同。」主文大惊。于陵乃出程赋示之，主文赏叹不已。于陵曰：「当今场中若有此赋，侍郎何以待之？」主文曰：「无则已，有则非状元不可也。」于陵曰：「苟如此，侍郎已遗贤矣。乃李程所作。」亟命取程所纳面对，不差一字。主文因而致谢，于陵于是请擢为状元，前榜不复收矣。或曰出榜重收。《唐摭言》八。又《广记》一八○引。《唐诗纪事》四一。</p></li>
<li><p><span id="唐轶二十一-李程-2"></span>
李缪公贞元中试《日五色赋》及第，最中的者，赋头八字曰：「德动天鉴，祥开日华。」后出镇大梁，闻浩虚舟应宏辞复试此题，颇虑浩赋逾己，专驰一介取本。既至启缄，尚有忧色，及覩浩破题云：「丽日焜煌，中含瑞光。」程喜曰：「李程在里。」《唐摭言》一三。又《广记》一八○引。</p></li>
<li><p><span id="唐轶二十一-李程-3"></span>
李程以《日五色赋》擢第。为河南尹日，试举人，有浩虚舟卷中行《日五色赋》，程相大惊，虑掩其美，伸览之次，服其才丽。至末韵「侵晚水以芒动，俯寒山而秀发」，程相大咍曰：「李程赋且在，瑞日何为到夜秀发？」由是浩赋不能陵迈。《北梦琐言》七。</p></li>
<li><p><span id="唐轶二十一-李程-4"></span>
德宗尝暮秋猎于苑中。是日天色微寒，上谓近臣曰：「九月衣衫，二月衣袍，与时候不相称。欲递迁一月，何如？」左右皆拜谢。翌日，命翰林议之，而后下诏。李赵公吉甫时为承旨，以圣人能上顺天时，下尽物理，表请宣示万方，编之于令。李相程初为学士，独不署名，具状奏曰：「臣谨按《月令》，十月始裘。《月令》是玄宗皇帝删定，不可改易。」上乃止。由是与吉甫不协。《因话录》一。《唐语林》二。</p></li>
<li><p><span id="唐轶二十一-李程-5"></span>
李相国程为翰林学士，以堦塼日影为入候。公性懒，每入必逾八塼，故号为「八塼学士」焉。《大唐传载》。又《广记》一八七引。《唐语林》四。</p></li>
<li><p><span id="唐轶二十一-李程-6"></span>
北厅前堦有花塼道，冬中日及五塼为入直之候。李程性懒，好晚入，恒过八塼乃至，众呼为「八塼学士」。《翰林志》。又《近事会元》二引。</p></li>
<li><p><span id="唐轶二十一-李程-7"></span>
李相国程执政时，严谟、严休皆在南省，有万年令阙，人多属之。李云：「二严，休不如谟。」《南部新书》辛。《大唐传载》。又《广记》一七四引。</p></li>
<li><p><span id="唐轶二十一-李程-8"></span>
李二十六丈丞相善谑。为夏口日，有客辞焉，相留更住三两日，客曰：「业已行矣，舟船已在汉口。」曰：「此汉口不足信。」又因与堂弟居守相石投盘饮酒，居守误收骰子，纠者罚之。丞相曰：「何罚之有？」司徒曰：「汝向忙闹时把他堂印将去，又何辞焉？」饮酒家谓重四为堂印，盖讥居守太和九年冬朝廷有事之际而登庸也。又与石话服食，云：「汝服钟乳否？」曰：「近服，甚觉得力。」司徒曰：「吾一不得乳力。」盖讥其作相日无急难之效也。又尝于街西游宴，贪在博局，时已昏黑，从者迭报云：「鼓动。」司徒应声曰：「靴！靴！」其意谑鼓动似受慰之声以吊客，「靴」「靴」答之，连声索靴，言欲速去也。又在夏口时，官园纳苎头而余者分给将校，其主将报之，军将谢苎头，司徒手拍头云：「著他了也。」然后传语：「此苎头不必谢也！」《刘宾客嘉话录》。又《广记》二五一引。《唐语林》六。</p></li>
<li><p><span id="唐轶二十一-李程-9"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html#%E5%94%90%E8%BD%B6%E5%8D%81%E4%B9%9D-%E6%9D%83%E5%BE%B7%E8%88%86-6">权德舆6</a>。</p></li>
<li><p><span id="唐轶二十一-李程-10"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html#%E5%94%90%E8%BD%B6%E4%BA%8C%E5%8D%81-%E5%BC%A0%E4%BB%B2%E7%B4%A0-1">张仲素1</a>。</p></li>
<li><p><span id="唐轶二十一-李程-11"></span>
今代多称故丞相彭原李公谓其子廓曰：「吾不如尔有令子。」盖言廓子画蚤修辞赋，而廓不辨屯毛。案刘氏《代说》，张凭父不才，凭祖镇谓凭父曰：「我不如汝有佳儿。」时凭仅数岁，敛手对曰：「阿翁讵宜以子戏父。」好事者见彭原公尚谈谐，遂移之以资一时之噱，而不知小亏丞相之甚，其诬厚矣。不然者，彭原公岂不见张凭之语邪！或云是彭原公引旧事以勉廓。《资暇集》中。</p></li>
<li><p><span id="唐轶二十一-李程-12"></span>
小说载：廓从其父程过三亭渡，为小石隐，足痛，以呼父。程曰：「太华峰头，见有仙人手迹；黄河滩里，争得隐人脚跟？」《唐诗纪事》六○。</p></li>
</ol>
</div>
<div id="钱-徽" class="section level2">
<h2>
<span class="header-section-number">71.7</span> 钱　徽<a class="anchor" aria-label="anchor" href="#%E9%92%B1-%E5%BE%BD"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十一-钱徽-1"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html#%E5%94%90%E8%BD%B6%E4%BA%8C%E5%8D%81%E4%B8%80-%E7%9A%87%E7%94%AB%E5%BC%98-1">皇甫弘1</a>。</p></li>
<li><p><span id="唐轶二十一-钱徽-2"></span>
长庆元年二月十七日，侍郎钱徽下三十三人，三月二十三日重试落第十人，徽贬江州刺史。《唐摭言》一四。</p></li>
</ol>
</div>
<div id="沈传师" class="section level2">
<h2>
<span class="header-section-number">71.8</span> 沈传师<a class="anchor" aria-label="anchor" href="#%E6%B2%88%E4%BC%A0%E5%B8%88"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十一-沈传师-1"></span>
沈吏部传师，性不流不矫，待物以和。观察三方，皆脂膏之地，去镇无余蓄。京城居处隘陋，不加一椽，所辟宾僚，无非名士。身没之后，家至贫苦，二子继业，并致时名，又以报施不妄。公先君礼部员外郎既济撰《建中实录》，体裁精简，虽宋、韩、范、裴亦不能过。自此之后，无有比者。公继世为史官，及出镇湖南、江西，奉诏在镇修《宪宗实录》，当时荣之。《因话录》二。《唐语林》一。</p></li>
<li><p><span id="唐轶二十一-沈传师-2"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html#%E5%94%90%E8%BD%B6%E4%BA%8C%E5%8D%81%E4%B8%80-%E5%BE%90%E6%99%A6-1">徐晦1</a>。</p></li>
</ol>
</div>
<div id="徐-晦" class="section level2">
<h2>
<span class="header-section-number">71.9</span> 徐　晦<a class="anchor" aria-label="anchor" href="#%E5%BE%90-%E6%99%A6"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十一-徐晦-1"></span>
徐尚书晦、沈吏部传师，徐公嗜酒，沈公善餐。杨东川嗣复尝云：「徐家肺，沈家脾，真安稳耶？」《大唐传载》。《唐语林》六。</li>
</ol>
</div>
<div id="李-涉" class="section level2">
<h2>
<span class="header-section-number">71.10</span> 李　涉<a class="anchor" aria-label="anchor" href="#%E6%9D%8E-%E6%B6%89"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十一-李涉-1"></span>
李涉，洛阳人，渤之仲兄也，自号清溪子。早岁客梁园，数逢乱兵，避地南来，乐佳山水，卜隐匡庐香炉峰下石洞间。尝养一白鹿，甚驯狎，因名所居白鹿洞。与弟渤、崔膺昆季茅舍相接。《唐才子传》五。</p></li>
<li><p><span id="唐轶二十一-李涉-2"></span>
李博士涉，谏议渤海之兄。尝适九江看牧弟，临袂，凡有囊装，悉分匡庐隐士，荷戴山人芳也。唯书籍薪米存焉。至皖口之西，忽逢大风，鼓其征帆，数十人皆驰兵仗，而问是何人。从者曰：「李博士船也。」其间豪首曰：「若是李涉博士，吾辈不须剽他金帛。自闻诗名日久，但希一篇，金帛非贵也。」李乃赠一绝句。豪首饯赂且厚，李亦不敢却。而覩斯人神情复异，而气义备焉，因与淮阳佛寺之期，而怀陆机之荐也。李君及至扬州，遍历诸寺，遇一女子拜泣，自谓宋态也。宋态者，故吴兴刘员外爱姬也。刘全白也。刘、李有昔年之分，因有诗赠曰：「长忆云仙至小时，芙蓉头上绾青丝。当时惊觉高唐梦，唯有如今宋玉知。」又曰：「陵阳夜醼使君筵，解语花枝在眼前。自从明月西沉海，不见姮娥二十年。」李君叹曰：「不见豪首，而逢宋态。成终身之喜，恨无言于知旧欤！」李博士奇义且多，注不尽录尔。后番禺举子李汇征客游于闽越，驰车至循州，冒雨水求宿，田翁指韦氏之庄居。韦氏乃杖屦迎宾，年已八十有余，自称曰：「野人韦思明，幸获祗奉。」与李生谈论，或文或史，淹留累夕。汇征善谈而不能屈也。对酒征古今及诗话，韦叟吟曰：「长安轻薄儿，白马黄金羁。」以汇征年少而事轻肥故也。李生还令云：「昨日美少年，今日成老丑。」韦乃喟然叹曰：「老其丑矣，少壮所嗤。」至客改令，不离旧意，曰：「白发有前后，青山无古今。」韦微笑曰：「白发不远于秀才，何忽于老夫也！」叟复还令曰：「此公头白真可怜，惜伊红颜美少年。」于是共论数十家歌诗，次第及李涉绝句，主人似酷称善矣。汇征遂吟曰：「远别秦城万里游，乱山高下出商州。关门不鏁寒溪水，一夜潺湲送客愁。」又曰：「华表千年一鹤归，丹砂为顶雪为衣。泠泠仙语人听尽，却向五云翻翅飞。」思明复吟二篇曰：「因韩为赵两游秦，十月冰霜渡孟津。纵使鸡鸣见关吏，不知余也是何人。」又曰：「滕王阁上唱伊州，二十年前向此游。半是半非君莫问，西山长在水长流。」李生重咏《赠豪客》诗，韦叟愀然变色曰：「老身弱龄不肖，游浪江湖，交结奸徒，为不平之事。后遇李涉博士，蒙简此诗，因而跮迹。李公待愚，拟陆士衡之荐戴若思，共主晋室，中心藏焉。远隐罗浮山，经于一纪。李即云亡，不复再游秦楚。」追惋今昔，因乃潸然。或持觞而酹，反袂而歌云：「春雨萧萧江上村，五陵豪客夜知闻。他时不用相回避，世上如今半是君。」云谿子以刘向所谓「传闻不如亲闻，亲闻不如亲见」也。干符己丑岁，客于霅川，值李生细述其事。汇征于韦叟之居观李博士手翰，冀余导于文林。且思明感知从善，岂谢古人乎？《云溪友议》下。《唐诗纪事》四六。《唐才子传》五。</p></li>
<li><p><span id="唐轶二十一-李涉-3"></span>
涉，渤之兄，纤人也。早从陈许辟，宪宗时，为太子通事舍人，投匦言吐突承璀冤状。孔戣知匦事，表其奸，逐为峡州司仓参军。始戣见其副章，诘责不受。涉乃行赂，诣光顺门通之，故戣极言涉奸险欺天，请加显戮。大和中，为太学博士，自号清谿子。《唐诗纪事》四六。</p></li>
</ol>
</div>
<div id="李-渤" class="section level2">
<h2>
<span class="header-section-number">71.11</span> 李　渤<a class="anchor" aria-label="anchor" href="#%E6%9D%8E-%E6%B8%A4"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十一-李渤-1"></span>
江州刺史李渤问师（今按：指庐山归宗寺智常禅师）曰：「教中所言，『须弥纳芥子』，渤即不疑；『芥子纳须弥』，莫是妄谈否？」师曰：「人传使君读万卷书籍，还是否？」李曰：「然。」师曰：「磨顶至踵，如椰子大，万卷书向何处著？」李俛首而已。李异日又问云：「大藏教明得个什么边事？」师举拳示之云：「还会么？」李云：「不会。」师云：「这个措大，拳头也不识！」李云：「请师指示。」师云：「遇人，即途中授与；不遇，即世谛流布。」《景德传灯录》七。《宋高僧传》一七。</p></li>
<li><p><span id="唐轶二十一-李渤-2"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html#%E5%94%90%E8%BD%B6%E4%BA%8C%E5%8D%81%E4%BA%8C-%E5%90%B4%E6%AD%A6%E9%99%B5-2">吴武陵2</a>。</p></li>
<li><p><span id="唐轶二十一-李渤-3"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html#%E5%94%90%E8%BD%B6%E4%BA%8C%E5%8D%81%E4%B8%80-%E5%88%98%E6%A0%96%E6%A5%9A-1">刘栖楚1</a>。</p></li>
</ol>
</div>
<div id="李-肇" class="section level2">
<h2>
<span class="header-section-number">71.12</span> 李　肇<a class="anchor" aria-label="anchor" href="#%E6%9D%8E-%E8%82%87"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十一-李肇-1"></span>
李肇自尚书郎守澧阳，人有藏书者，卒藏翫焉。因著《经史目录》。《南部新书》丙。</li>
</ol>
</div>
<div id="刘栖楚" class="section level2">
<h2>
<span class="header-section-number">71.13</span> 刘栖楚<a class="anchor" aria-label="anchor" href="#%E5%88%98%E6%A0%96%E6%A5%9A"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十一-刘栖楚-1"></span>
长庆四年三月十九日，上坐朝甚晚。自即位以来，坐朝皆晚，此日尤甚。群臣候朝至宣武门，已立数刻，至紫宸门，又绝晚，不召群官，有至不任端立欲倾仆者。谏议大夫李渤出次，白宰相曰：「昨日已有疏论坐晚，今又益晚，不能回上意，是某之罪。」遂出阁门，赴金吾仗待罪。有顷，唤仗入。退朝，百官趋出，左拾遗刘栖楚独进谏曰：「历观前王嗣位之初，莫不躬勤庶政，坐以待旦。陛下即位以来，放情嗜寝，乐色忘忧，安寝宫闱，日晏方起。西宫密迩，未过山陵。鼓吹之声，日喧于内。臣伏见宪宗皇帝、大行皇帝皆是长君，勤恪庶政，四方犹有叛乱。陛下运当少主，即位未几，恶德布闻，恐福祚之不久也。臣忝位谏官，致陛下有此，请碎首以谢陛下。」遂以额叩龙墀，振响之声，闻于阁外。门下侍郎李逢吉惧栖楚致死，遂宣言曰：「栖楚休叩额，听进止。」栖楚捧首起立，又奏宦官中大行时有协比邪人动摇国本事。又叩额如前。上为之动容，以袖连挥栖楚。栖楚又奏云：「可臣奏，即退。不可臣奏，臣即碎首而死。」叩额。中书侍郎牛僧孺遽请宣付栖楚云：「所奏知，门外待进止。」栖楚乃拜舞而出，以袂掩血，行至仗头，则不能起矣。栖楚出后，宰臣于上前更赞其事，上心定，乃自仗下遂降中书宣谕栖楚，令归私第。是日闻者莫不感异，以为耳目所闻见谏官论事，未有如今日之盛。后一日，有进止，令中使持绯衫牙笏，就宅宣赐栖楚，旌拜起居郎。坚让不起。遂归东洛。至十二月，拜谏议大夫，以旌直谏也。《唐会要》五五。</p></li>
<li><p><span id="唐轶二十一-刘栖楚-2"></span>
刘桂州栖楚为京兆尹，号令严明，诛罚不避权势。先是京城恶少，屠沽商贩，多系名诸军，不遵府县法令，以凌衣冠，夺贫弱为事，有罪即逃入军中，无由追捕。刘公为尹，一皆穷治。至有匿军中名目，自称百姓者。旬朔内，坊市奸偷宿猾，慑气屏迹。余尝与友生入市，市内有一军人，乘醉误吃友生驴。过旁诸少年噪曰：「痴男子死日到，敢近衣冠耶！」人人似头上各有一刘尹，栗栗惴惧，不敢为非。而与属吏言，未曾伤气，不叱责一官人。常谓府县僚曰：「诸公各有自了本分公事，晴天美景，任恣意游赏，勿致拘束。」《因话录》二。《唐语林》一。　案：「乘醉误吃友生驴」，《唐语林》作「乘醉误突生驴过」。</p></li>
</ol>
</div>
<div id="张又新" class="section level2">
<h2>
<span class="header-section-number">71.14</span> 张又新<a class="anchor" aria-label="anchor" href="#%E5%BC%A0%E5%8F%88%E6%96%B0"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十一-张又新-1"></span>
张又新时号张三头。进士状头，宏词敕头，京兆解头。《唐摭言》二。《唐诗纪事》四○。</p></li>
<li><p><span id="唐轶二十一-张又新-2"></span>
李相绅镇淮南，张郎中又新罢江南郡，素与李搆隙，事在别录。时于荆溪遇风，漂没二子，悲蹙之中，复惧李之雠己，投长牋自首谢。李深悯之，复书曰：「端溪不让之词，愚罔怀怨；荆浦沈沦之祸，鄙实愍然。」既厚遇之，殊不屑意。张感铭致谢，释然如旧交。与张宴饮，必极欢尽醉。张尝为广陵从事，有酒妓，尝好致情，而终不果纳。至是二十年，犹在席，目张悒然，如将涕下。李起更衣，张以指染酒，题词盘上，妓深晓之。李既至，张持杯不乐。李觉之，即命妓歌以送酒。遂唱是词曰：「云雨分飞二十年，当时求梦不曾眠。今来头白重相见，还上襄王玳瑁筵。」张醉归，李令妓夕就张郎中。张与杨虔州齐名友善，杨妻李氏即鄘相之女，有德无容，杨未尝意，敬待特甚。张尝谓杨曰：「我少年成美名，不忧仕矣。唯得美室，平生之望斯足。」杨曰：「必求是，但与我同好，必谐君心。」张深信之。既婚，殊不惬心，杨以笏触之曰：「君何大痴！」言之数四。张不胜其忿，回应之曰：「与君无间，以情告君，君误我如是，何谓痴？」杨历数求名从宦之由，曰：「岂不与君皆同邪？」曰：「然。」「然则我得丑妇，君讵不闻我邪？」张色解，问：「君室何如？」曰：「特甚。」张大笑，遂如初。张既成家，乃诗曰：「牡丹一朵直千金，将谓从来色最深。今日满阑开似雪，一生辜负看花心。」《本事诗·情感》。《古今诗话》（《诗话总龟》前集二三、四四）。《唐诗纪事》四〇。</p></li>
</ol>
</div>
<div id="张权舆" class="section level2">
<h2>
<span class="header-section-number">71.15</span> 张权舆<a class="anchor" aria-label="anchor" href="#%E5%BC%A0%E6%9D%83%E8%88%86"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十一-张权舆-1"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E6%95%AC%E5%AE%97-3">唐敬宗3</a>。</li>
</ol>
</div>
<div id="韦-绶" class="section level2">
<h2>
<span class="header-section-number">71.16</span> 韦　绶<a class="anchor" aria-label="anchor" href="#%E9%9F%A6-%E7%BB%B6"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十一-韦绶-1"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html#%E5%94%90%E8%BD%B6%E5%8D%81%E4%B8%83-%E4%BA%8E%E9%A0%94-10">于頔10</a>。</p></li>
<li><p><span id="唐轶二十一-韦绶-2"></span>
韦绶自吏侍除宣察，辟郑处晦为察判，作谢新火状云：「节及桐华，恩颁银烛。」绶削之，曰：「此二句非不巧，但非大臣所宜言。」《南部新书》壬。</p></li>
</ol>
</div>
<div id="崔-咸" class="section level2">
<h2>
<span class="header-section-number">71.17</span> 崔　咸<a class="anchor" aria-label="anchor" href="#%E5%B4%94-%E5%92%B8"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十一-崔咸-1"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html#%E5%94%90%E8%BD%B6%E5%8D%81%E4%B9%9D-%E5%BC%A0%E6%AD%A3%E7%94%AB-4">张正甫4</a>。</li>
</ol>
</div>
<div id="田-布" class="section level2">
<h2>
<span class="header-section-number">71.18</span> 田　布<a class="anchor" aria-label="anchor" href="#%E7%94%B0-%E5%B8%83"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十一-田布-1"></span>
田令既为成德所害，天子召其子布于泾州，与之举哀，而授魏博节度。布乃尽出妓乐，舍鹰犬，哭曰：「吾不回矣！」次魏郊三十里，跣足被发而入。后知力不可报，密为遗表，伏剑而终。《国史补》中。《唐语林》六。</p></li>
<li><p><span id="唐轶二十一-田布-2"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html#%E5%94%90%E8%BD%B6%E5%8D%81%E4%B9%9D-%E9%9F%A9%E5%BC%98-4">韩弘4</a>。</p></li>
</ol>
</div>
<div id="王智兴" class="section level2">
<h2>
<span class="header-section-number">71.19</span> 王智兴<a class="anchor" aria-label="anchor" href="#%E7%8E%8B%E6%99%BA%E5%85%B4"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十一-王智兴-1"></span>
唐王智兴始微时，尝为徐州门子，有道士寓居门侧，智兴每旦起持帚，因屏秽于道，必埽其道士之门，道士深感之。后智兴母终，辞焉，道士谓智兴曰：「吾善审墓地，若议葬，当为子卜之。」智兴他日引道士出视地，道士以智兴所执竹策表一处，道士曰：「必窆此，君当寿，而两世位至方伯。」及智兴再往理穴，其竹策有枝叶丛生，心甚异之，遂葬焉。《唐年补录纪传》（《广记》一三八）。</p></li>
<li><p><span id="唐轶二十一-王智兴-2"></span>
王智兴在徐州，法令甚严。有防秋官健交代归，其妹壻于家中设馔以贺。自于厨中磨刀，将就生割羊脚。磨讫，持之疾行，妻兄自堂走入厨，仓卒相值，锋正中妻兄心，既死。所在擒之以告，智兴讯问，但称过误，本无恶意，智兴不之信，命斩之。刀辄自刑者手中跃出，径投于地，三换皆然。智兴异之，乃不杀。《因话录》六。又《广记》一六二引。</p></li>
<li><p><span id="唐轶二十一-王智兴-3"></span>
王侍中智兴，武略英奇，初授徐方节制，雄才磊落，有命世间生之誉。幕府既开，所辟皆是儒者。一旦，从事于使院会饮，与从容赋诗。顷之，达于王公，乃召护军俱至。从事乃屏去翰墨，但以杯盘迎接。良久，问之曰：「适闻判官与诸贤作诗，何得见某而罢。」遽令却取笔砚，复以彩牋数十幅散于座。众宾相顾迟疑，将俟行觞举乐，复曰：「本来欲观制作，非以饮酒为意。」时小吏亦以牋翰置于王公之前，从事礼为揖让，王公曰：「某以韬钤发迹，未尝留心章句，今日陪奉英髦，不免亦陈愚恳。」遂乃引纸援毫，顷刻而就，云：「平生弓剑自相随，刚被郎官遣作诗。江南花柳从君咏，塞北烟尘我自知。」四座览之，惊叹无已，咸云：「忠烈词彩，虽曹景宗、贺若弼无以加也。」时文人张祜亦预此筵，监军谓之曰：「覩兹盛事，岂得无言？」祜即席为诗以献云：「古来英杰动寰区，武德文经未有余。王氏柱天勋业外，李陵章句右军书。」王公览之，笑曰：「褒饰之词，可谓过当矣。」左右或言曰：「书生之徒，务为谄佞。」王公叱之曰：「有人道我恶，汝辈又肯否？张秀才海内知名，篇什岂云易得，天下人闻，且以为王智兴乐善矣。」留驻数旬，临歧赠绢千匹。其后移镇蒲津，子宴平仗节灵武，四远多士翕然归向。风烈遗芳，迄于今日。《剧谈录》上。又《广记》二○○引。《唐诗纪事》五四。</p></li>
<li><p><span id="唐轶二十一-王智兴-4"></span>
有举人以诗谒沛帅王智兴，智兴曰：「莫有鹅腿子否？」谓鹤膝也。《卢氏杂说》（《类说》四九）。</p></li>
<li><p><span id="唐轶二十一-王智兴-5"></span>
唐沧景节度李同捷叛，王智兴帅徐泗兵讨于棣州。时同捷遣一能言者，披短褐坐于城上战棚骂智兴，军吏耻之，智兴蒙衣掩耳不忍闻。有一卒曰：「此可用抛石击去其首。」智兴喜曰：「若中，赏汝千万金。」乃具抛发一石，正中其首，随石迸落。军中欢叫，城上飞动。《独异志》下。</p></li>
<li><p><span id="唐轶二十一-王智兴-6"></span>
唐王智兴带使侍中罢镇归京，亲戚间有以选事求智兴论荐，固不允。遂请致一函与吏部侍郎，吏部印尾状云：「选人名衔谨领讫。」智兴曰：「不知侍中也有用处。」《卢氏杂说》（《广记》二五一）。《唐语林》六。</p></li>
<li><p><span id="唐轶二十一-王智兴-7"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html#%E5%94%90%E8%BD%B6%E5%8D%81%E4%B9%9D-%E9%9F%A9%E5%BC%98-4">韩弘4</a>。</p></li>
</ol>
</div>
<div id="卫中行" class="section level2">
<h2>
<span class="header-section-number">71.20</span> 卫中行<a class="anchor" aria-label="anchor" href="#%E5%8D%AB%E4%B8%AD%E8%A1%8C"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十一-卫中行-1"></span>
衞中行自福察有赃，流于播州。会赦北还，死于播之馆，置于臼塘中。南人送死，无棺椁之具，稻熟时理米，凿木若小舟以为臼，土人呼为臼塘。《南部新书》庚。</li>
</ol>
</div>
<div id="权长孺" class="section level2">
<h2>
<span class="header-section-number">71.21</span> 权长孺<a class="anchor" aria-label="anchor" href="#%E6%9D%83%E9%95%BF%E5%AD%BA"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十一-权长孺-1"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E5%AE%AA%E5%AE%97-13">唐宪宗13</a>。</p></li>
<li><p><span id="唐轶二十一-权长孺-2"></span>
长庆末，前知福建院权长孺犯事流贬，后以故礼部相国德舆之近宗，遇恩复资，留滞广陵多日。宾府相见，皆鄙之。将诣阙求官，临行，群公饮饯于禅智精舍。狂士蒋传知长孺有嗜人爪癖，乃于步健及诸佣保处薄给酬直，得数两削下爪，或洗濯未精，以纸裹，候其酒酣，进曰：「侍御远行，无以饯送，今有少佳味，敢献。」遂进长孺。长孺视之，忻然有喜色，如获千金之惠，涎流于吻，连撮噉之，神色自得，合坐惊异。《干子》（《广记》二○）。又《负暄杂录》（张本《说郛》一八）引。</p></li>
</ol>
</div>
<div id="王庭凑" class="section level2">
<h2>
<span class="header-section-number">71.22</span> 王庭凑<a class="anchor" aria-label="anchor" href="#%E7%8E%8B%E5%BA%AD%E5%87%91"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十一-王庭凑-1"></span>
王庭凑始生于恒山西南三十里石邑别墅。当生之后，常有鸠数十，朝集庭树，暮宿簷户之下，有里人路德播异之。及长，骈胁。善《阴符》、《鬼谷》之书。历居戎职，颇得士心。以长庆元年春二月曾使河阳，回及沇水，酒困，寝于道。忽有一人荷策而过，熟视之曰：「贵当列土，非常人。」有从者窦载英寤，以告庭凑。庭凑驰数里及之，致敬而问，自云：「济源骆山人。向见君鼻中之气，左如龙而右如虎，龙虎气交，当王于今年秋。子孙相继，满一百年。吾相人多矣，未见有如此者。」复云：「家之庭合有大树，树及于堂，是兆也。」庭凑既归，遇田弘正之难。中夜，有军士叩门，伪呼官称，庭凑股栗欲逃。载英曰：「骆山人之言时至矣。是夜七月二十七日也。」庭凑意乃安。及为留后，他日归其别墅，视家庭之树婆娑然，暗北舍矣。墅西有飞龙山神，庭凑往祭之，将及其门百步，见一人被衣冠，折腰于庭凑，庭凑问左右，皆不见。及入庙，神乃侧坐，众皆异之。因令面东起宇，今尚存焉。寻以德播为上宾，载英列为首校。访骆山人，久而方获，待以函丈之礼，乃别搆一亭，去则悬榻，号骆氏亭，报畴昔也。《唐年补录》（《广记》二二三）。《北梦琐言》二。又《广记》七八引。《唐语林》六。</p></li>
<li><p><span id="唐轶二十一-王庭凑-2"></span>
长庆之代，邺中有五明道士者，不知何许人。善阴阳历数，尤攻卜筮。成德军节度田弘正御下稍宽，而冒于财贿，诛求不息，民众怨咨。时王庭凑为部将，遣使于邺，既至，忽有微恙。数日，求医未能愈，因诣五明，究平生否泰。道士即为卜之，卦成而三钱并舞，良久方定，而六位俱重。道士曰：「此卦纯干，变为坤。坤，土也，地也。大夫将来秉旄不远，兼有土地山河之分，事将集矣，宜速归乎！」庭凑闻其言，遽自掩其耳。是夜，又梦白须翁形容伟异，侍从十余人，皆手持小玉斧，召王公而前，谓曰：「患难将及，不可久留。」既觉，庭凑疑惧，即辞魏帅而回。比及还家，未逾旬，值军民大变，弘正为乱兵所害，士大夫将校共推庭凑，庭凑再三退让，众不听，拥胁而立之。翌日，飞章上奏。朝廷闻之大骇，征兵攻讨，以裴度为元帅。赵人拒命二年，王师不能下。俄而敬宗即世，文皇帝嗣位，诏曰：「念彼生灵，久罹涂炭。虽元凶是罪，而赤子何辜？宜一切赦而宥之，就加节制。」仍诏庭凑子元逵入侍，因以寿春公主妻焉。庭凑既立，甚有治声，朝廷称之。在位十三年卒，赠太师。子元逵继立，官至太尉，二十六年薨。长子绍懿立二年，荒淫暴乱，众议废而杀之，立其弟绍鼎。绍鼎立六年卒。子景崇立十三年，官至中书令，爵常山王卒。子镕立，即赵王也，后恣横不道，为下所杀，立四十一年。自庭凑至镕，凡五世六主，一百余年灭。初，庭凑之立也，遣人诣邺，取五明置于府，为营馆舍，号五明先生院。公曾从容问曰：「某今已忝藩侯，将来禄寿，更为推之。」道人曰：「三十年。愿明公竭节勤王，爱民恤物。次则保神啬气，常以清俭为心，必享殊寿。后裔兼有二王，皆公余庆之所致也。春秋所谓『五世其昌，八世之后，莫之与京』。」公曰：「幸事已多，素无勋德，此言非所敢望。」因以数百金为寿，道士固辞不受，公亦固与之。载归其室，数日尽施之，一无留焉。二王：景崇封常山王，镕为赵王也。《耳目记》（《广记》二一七）。</p></li>
</ol>
</div>
<div id="徐-凝" class="section level2">
<h2>
<span class="header-section-number">71.23</span> 徐　凝<a class="anchor" aria-label="anchor" href="#%E5%BE%90-%E5%87%9D"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十一-徐凝-1"></span>
白乐天典杭州，江东进士多奔杭取解。时张祜自负诗名，以首冠为己任。既而徐凝后至。会郡中有宴，乐天讽二子矛盾。祜曰：「仆为解元，宜矣。」凝曰：「君有何嘉句？」祜曰：「《甘露寺》诗有『日月光先到，山河势尽来』。又《金山寺》诗有『树影中流见，钟声两岸闻』。」凝曰：「善则善矣，奈无野人句云『千古长如白练飞，一条界破青山色』。」祜愕然不对。于是一座尽倾，凝夺之矣。《唐摭言》二。</p></li>
<li><p><span id="唐轶二十一-徐凝-2"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html#%E5%94%90%E8%BD%B6%E4%BA%8C%E5%8D%81-%E7%99%BD%E5%B1%85%E6%98%93-16">白居易16</a>。</p></li>
<li><p><span id="唐轶二十一-徐凝-3"></span>
徐凝，进士也。亡其系。喜作诗，当时赋庐山瀑布泉者，无虑千百辈，而凝为诗韵，颇为时辈所推许。其卒章云：「今古长如白练飞，一条界破青山色。」白居易以元老词客为时领袖，亦作诗美之，以为不可跂及。自尔凝声名借甚，而后世想见其风采者，独得此一诗也。盖其宗居易者其论如此。而或者有恶诗之目，以此方之李、杜之域，则特为凡陋耳。凝之字画有行法，固当因时而见。况其笔意自具儒家风范，非规规于学字者。存而论之，亦一种人物也。今御府所藏行书二。《宣和书谱》一五。</p></li>
<li><p><span id="唐轶二十一-徐凝-4"></span>
凝官至侍郎，多吟绝句，曾吟庐山瀑布，脍炙人口。又题处州云山黄帝上升之所鼎湖，盖黄帝铸鼎处也，有池在山顶。诗云：「黄帝旌旗去不回，空余片石碧崔嵬。有时风卷鼎湖浪，散作晴天雨点来。」自后无敢题者。《郡阁雅谈》（《唐诗纪事》五二）。</p></li>
</ol>
</div>
<div id="张-祜" class="section level2">
<h2>
<span class="header-section-number">71.24</span> 张　祜<a class="anchor" aria-label="anchor" href="#%E5%BC%A0-%E7%A5%9C"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十一-张祜-1"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html#%E5%94%90%E8%BD%B6%E4%BA%8C%E5%8D%81-%E7%99%BD%E5%B1%85%E6%98%93-16">白居易16</a>、17。</p></li>
<li><p><span id="唐轶二十一-张祜-2"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html#%E5%94%90%E8%BD%B6%E4%BA%8C%E5%8D%81-%E7%99%BD%E5%B1%85%E6%98%93-16">白居易16</a>、17。</p></li>
<li><p><span id="唐轶二十一-张祜-3"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html#%E5%94%90%E8%BD%B6%E4%BA%8C%E5%8D%81%E4%B8%80-%E5%BE%90%E5%87%9D-1">徐凝1</a>。</p></li>
<li><p><span id="唐轶二十一-张祜-4"></span>
张祜，元和、长庆中深为令狐文公所知。公镇天平日，自草荐表，令以新旧格诗三百篇随表进献。辞略曰：「凡制五言，苞含六义，近多放诞，靡有宗师。前件人久在江湖，早工篇什，硏机甚苦，搜象颇深，辈流所推，风格罕及云云。谨令录新旧格诗三百首，自光顺门进献，望请宣付中书门下。」祜至京师，方属元江夏偃仰内庭，上因召问祜之辞藻上下，稹对曰：「张祜雕虫小巧，壮夫耻而不为者，或奖激之，恐变陛下风教。」上颔之，由是寂寞而归。祜以诗自悼，略曰：「贺知章口徒劳说，孟浩然身更不疑。」《唐摭言》一一。又《广记》一八一引。《诗话总龟》前集四四。《唐诗纪事》五二。《唐才子传》六。</p></li>
<li><p><span id="唐轶二十一-张祜-5"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html#%E5%94%90%E8%BD%B6%E4%BA%8C%E5%8D%81%E4%B8%80-%E7%8E%8B%E6%99%BA%E5%85%B4-3">王智兴3</a>。</p></li>
<li><p><span id="唐轶二十一-张祜-6"></span>
令狐赵公镇维扬，处士张祜尝与狎䜩。公因视祜改令曰：「上水船，风又急，帆下人，须好立。」祜应声答曰：「上水船，船底破，好看客，莫倚柂。」《唐摭言》一三。又《广记》二五一引。</p></li>
<li><p><span id="唐轶二十一-张祜-7"></span>
张祜客淮南幕中，赴宴，时杜紫微为支使，南座有属意之处，索骰子赌酒，牧微吟曰：「骰子逡巡裹手拈，无因得见玉纤纤。」祜应声曰：「但知报道金钗落，髣髴还应露指尖。」《唐摭言》一三。又《广记》二五一引。《古今诗话》（《诗话总龟》前集二三）。</p></li>
<li><p><span id="唐轶二十一-张祜-8"></span>
「故国三千里，深宫二十年。一声《河满子》，双泪落君前。」「自倚能歌曲，先皇掌上怜。新声何处唱，肠断李延年。」二章祜所作宫词也，传入宫禁。武宗疾笃，目孟才人曰：「吾即不讳，尔何为哉！」指笙囊泣曰：「请以此就缢。」上悯然。复曰：「妾尝艺歌，请对上歌一曲，以泄其愤。」上许。乃歌「一声《河满子》」，气亟立殒。上令医候之，曰：「脉尚温而肠已绝。」帝崩，柩重不可举。或曰：「非俟才人乎？」爰命其榇，榇至乃举。祜为《孟才人叹》，序曰：「才人以诚死，上以诚命，虽古之义激，无以过也。」歌曰，「偶因歌态咏娇嚬，传唱宫中十二春。却为一声《河满子》，下泉须吊旧才人。」《唐诗纪事》五二。参见武宗孟才人1、2。</p></li>
<li><p><span id="唐轶二十一-张祜-9"></span>
会昌四年，李相公绅节镇淮南日，所为尊贵，薄于布衣，若非皇族卿相嘱致，无有面者。张祜与崔涯同寄府下，前后廉问向祜诗名，悉蒙礼重，独李到镇不得见焉。祜遂修刺谒之，诗题衔「钓鼇客」，将俟便呈之。相国遂令延入，怒其狂诞，欲于言下挫之。及见祜，不候从容，及问曰：「秀才既解钓鼇，以何物为竿？」祜对曰：「用长虹为竿。」又问曰：「以何物为钩？」曰：「以初月为钩。」又问曰：「以何物为饵？」曰：「用唐朝李相公为饵。」相公良久思之，曰：「用予为饵，钓亦不难致。」遂命酒对斟，言笑竟日，怜祜触物善对，遂为诗酒之知。议者以祜矫谕异端，相国悦其取媚，故史不称之，恶其伪也。《鉴诫录》七。《孔氏谈苑》五。　案：自称钓鳌客，又见李白7。王严光1。</p></li>
<li><p><span id="唐轶二十一-张祜-10"></span>
进士崔涯、张祜下第后，多游江淮。常嗜酒，侮谑时辈，或乘饮兴，即自称豪侠。二子好尚既同，相与甚洽。崔因醉作《侠士》诗云：「太行岭上三尺雪，崔涯袖中三尺铁。一朝若遇有心人，出门便与妻儿别。」由是往往播在人口：崔、张真侠士也。以此人多设酒馔待之，得以互相推许。一旦张以诗上牢盆使，出其子授漕渠小职。得堰俗号冬瓜。张二子，一椿儿，一桂子，有诗曰：「椿儿绕树春园里，桂子寻花夜月中。」人或戏之曰：「贤郎不宜作此等职。」张曰：「冬瓜合出祜子。」戏者相与大哂。后岁余，薄有资力。一夕，有非常人装饰甚武，腰剑手囊，贮一物流血于外，入门谓曰：「此非张侠士居也？」曰：「然。」张揖客甚谨。既坐，客曰：「有一讐人，十年莫得，今夜获之，喜不可已。」指其囊曰：「此其首也。」问张曰：「有酒否？」张命酒饮之。客曰：「此去三数里有一义士，余欲报之，则平生恩讐毕矣。闻公气义，可假余十万缗，立欲酬之，是余愿矣。此后赴汤蹈火，为狗为鸡，无所惮。」张且不吝，深喜其说，乃倾囊烛下，筹其缣素中品之物量而与之。客曰：「快哉！无所恨也。」乃留囊首而去，期以却回。及期不至，五鼓绝声，东曦既驾，杳无踪迹。张虑以囊首彰露，且非己为，客既不来，计将安出？遣家人将欲埋之。开囊出之，乃豕首也。因方悟之而叹曰：「虚其名，无其实，而见欺之若是，可不戒欤！」豪侠之气自此而丧矣。《桂苑丛谈》。又《广记》二三八引。</p></li>
<li><p><span id="唐轶二十一-张祜-11"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html#%E5%94%90%E8%BD%B6%E4%BA%8C%E5%8D%81%E4%B8%80-%E5%B4%94%E6%B6%AF-1">崔涯1</a>。</p></li>
<li><p><span id="唐轶二十一-张祜-12"></span>
张祜客于丹徒，有朱坛者轻佻，侮慢祜之篇咏，后坛与祜卷，欲其润饰之，祜乃戏简二十字，欣而不悟，厚为饯别焉：「昔人有玉盌，击之千里鸣。今日覩斯文，盌有当时声。」温州颜郎中，儒士也，不知弧矢之能，张祜观其骑猎马上，以诗戏之曰：「忽闻射猎出军城，人着戎衣马带缨。倒把角弓呈一箭，满山狐兔当头行。」张祜为冬瓜堰官，憾其牛户无礼，责欲鞭笞，无不取给于其中也，然无倦，秀才居多，职事皆怯于祜。钱塘酒徒朱冲和小舟经过，祜令语曰：「张祜前称进士，不亦难乎？」冲和乃自启名，而赠诗嘲之。祜平生傲诞，至于公侯，未如斯之挫也。诗曰：「白在东都元已薨，兰台凤阁少人登。冬瓜堰下逢张祜，牛屎堆边说我能。」《云溪友议》中。</p></li>
<li><p><span id="唐轶二十一-张祜-13"></span>
《云溪友议》载酒徒朱冲嘲张祜云：「白在东都元已薨，鸾台凤阁少人登。冬瓜堰下逢张祜，牛矢滩边说我能。」以祜时为堰官也。按承吉以处士自高，诸侯府争相辟召，性狷介不容物，辄自劾去，岂肯屈就堰官之辱耶。《金华子杂说》云：祜死，子虔望亦有诗名，尝求济于嘉兴裴弘庆，署之冬瓜堰官，虔望不服，弘庆曰：「祜子守冬瓜，已过分矣。」此说似有理也。《春渚纪闻》七。</p></li>
<li><p><span id="唐轶二十一-张祜-14"></span>
张祜诗名闻于海外，居润州之丹阳。尝作《侠客传》，盖祜得隐侠术，所以托词自叙也。崇远犹忆往岁赴恩门，请承乏丹阳，因得追寻往迹。而祜之故居，垝垣废址，依然东郭长河之隅。常讯于庐里，则乱前故老犹存，颇能记忆旧事，说祜之行止，亦不异从前所闻。问其隐侠，则云：不覩他异，唯邑人往售物于府城，每抵晚归时，犹见祜巾褐杖履相翫酒市，己则劲步出郭，夜回县下，及过祜门，则又先归矣。如此恒常不以为怪。从县至府七十里，其迢递而蹑履速，人莫测焉。《金华子》下。</p></li>
<li><p><span id="唐轶二十一-张祜-15"></span>
张祜苦吟，妻孥唤之不应，以责祜，祜曰：「吾方口吻生花，岂恤汝辈！」《白氏金锁》（《云仙杂记》五）。《唐才子传》六。</p></li>
<li><p><span id="唐轶二十一-张祜-16"></span>
后苑有宫髻石，世传张祜旧物，上有杜紫微杭州刻字相寄之迹，祜以其形若宫髻，故名之云。祜平生癖好太湖石，故三吴牧伯多以为赠焉。《江南余载》下。《诗话总龟》前集四五。</p></li>
<li><p><span id="唐轶二十一-张祜-17"></span>
进士颜萱过祜丹阳遗居，见其爱姬崔氏，贫居荆榛下，有一子杞儿，求食汝坟矣。悯然作诗吊之。萱诗曰：「忆昔为儿逐我兄，曾抛竹马拜先生。书斋已换当时主，诗壁空题故友名。岂是争权留怨敌，可怜当路尽公卿。柴扉草屋无人问，犹向荒田责地征。」《唐诗纪事》五二。据颜萱《过张祜故居诗序》而成。</p></li>
<li><p><span id="唐轶二十一-张祜-18"></span>
张祜，字承吉。有三男一女，桂子、椿儿、椅儿。桂子、椿儿皆物故，唯女与椅在。椅儿名虎望，亦有诗名。后求济于嘉兴监裴弘庆，署之冬瓜堰官，望不甘。庆曰：「祜子之守冬瓜，所谓过分。」《南部新书》丁。</p></li>
</ol>
</div>
<div id="崔-涯" class="section level2">
<h2>
<span class="header-section-number">71.25</span> 崔　涯<a class="anchor" aria-label="anchor" href="#%E5%B4%94-%E6%B6%AF"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十一-崔涯-1"></span>
崔涯者，吴楚之狂生也，与张祜齐名。每题一诗于倡肆，无不诵之于衢路。誉之则车马继来，毁之则杯盘失错。嘲曰：「谁得苏方木，犹贪玳瑁皮。怀胎十个月，生下昆仑儿。」又：「布袍披袄火烧毡，纸补箜篌麻接弦。更着一双皮展子，纥梯纥榻出门前。」又嘲李端端：「黄昏不语不知行，鼻似烟窗耳似铛。独把象牙梳插鬓，昆仑山上月初生。」端端得此诗，忧心如病，使院饮回，遥见二子蹑屐而行，乃道傍再拜兢惕曰：「端端祗候三郎、六郎，伏望哀之。」又重赠一绝句粉饰之，于是大贾居豪，竞臻其户。或戏之曰：「李家娘子，才出墨池，便登雪岭。何期一日，黑白不均？」红楼以为倡乐，无不畏其嘲谑也，祜、涯久在维扬，天下晏清，篇词纵逸，贵达钦惮，呼吸风生，畅此时之意也。赠诗曰：「觅得黄骝被绣鞍，善和坊里取端端。扬州近日浑成差，一朵能行白牡丹。」杂嘲二首：「二年不到宋家东，阿母深居僻巷中。含泪向人羞不语，琵琶弦断倚屏风。」「日暮迎来画阁中，百年心事一宵同。寒鸡鼓翼纱窗外，已觉恩情逐晓风。」又悼妓诗曰：「赤板桥西小竹篱，槿花还似去年时。淡黄衫子都无也，肠断丁香画雀儿。」崔生之妻雍氏者，乃扬州摠校之女也，仪质闲雅，夫妇甚睦。雍族以崔郎甚有诗名，资赡每厚。崔生常于饮食之处，略无裨敬之颜，但呼妻父「雍老」而已。雍久之而不能容，勃然杖剑，呼女而出崔秀才曰：「某河朔之人，唯袭弓马，养女合嫁军门，徒慕士流之德。小女违公，不可别醮，便令出家。汝若不从，吾当挥剑！」立令涯妻剃发为尼，涯方悲泣悔过，雍亦不听分疏，亲戚挥恸，别易会难。涯不得已，裁诗留赠。至今江浦离愁，莫不吟讽是诗而惜别也。诗曰：「陇上流泉陇下分，断肠呜咽不堪闻。姮娥一日宫中去，巫峡千秋空白云。」《云溪友议》中。又《广记》二五六引。《诗话总龟》前集四一。《唐诗纪事》五二。</p></li>
<li><p><span id="唐轶二十一-崔涯-2"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html#%E5%94%90%E8%BD%B6%E4%BA%8C%E5%8D%81%E4%B8%80-%E5%BC%A0%E7%A5%9C-10">张祜10</a>。</p></li>
</ol>
</div>
<div id="路-豹" class="section level2">
<h2>
<span class="header-section-number">71.26</span> 路　豹<a class="anchor" aria-label="anchor" href="#%E8%B7%AF-%E8%B1%B9"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十一-路豹-1"></span>
洛中顷年有僧得数粒所谓舍利者，贮于瑠璃器中，昼夜香灯，檀施之利，日无虚焉。有士子追于寒馁，因请僧，愿得舍利掌而观瞻，僧遂出瓶授舆，遽即吞之。僧惶骇如狂，复虑闻之于外。士子曰：「与吾几钱，当服药出之。」僧闻喜，遂赠二百缗，仍取万病丸与吃，俄顷泄痢，以益盎盛贮，濯而收之。此一事，东都储隐说。后即江表诗人路豹所为。豹非苟于利者，乃刚正之性，以惩无良。豹与张祜、崔涯三人为文酒之侣也。《尚书故实》。</li>
</ol>
</div>
<div id="皇甫弘" class="section level2">
<h2>
<span class="header-section-number">71.27</span> 皇甫弘<a class="anchor" aria-label="anchor" href="#%E7%9A%87%E7%94%AB%E5%BC%98"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十一-皇甫弘-1"></span>
皇甫弘应进士举，华州取解，酒忤于刺史钱徽，被逐出。至陕州求解讫，将越城关，闻钱自华知举，自知必不中第。……钱侍郎意欲挫之，放杂文过，侍郎私心曰：「人皆知我怒弘，今若庭辱之，即不可，但不与及第即得。」又令帖经。及牓成将写，钱心恐惧，欲改一人换一人，皆未决，反复筹度。近至五更不睡，谓子弟曰：「汝试取次，把一帙举人文章来。」既开，乃皇甫文卷，钱公曰：「此定于天也。」遂不改移。及第东归。《逸史》（《广记》二七八）。</li>
</ol>
</div>
<div id="浩虚舟" class="section level2">
<h2>
<span class="header-section-number">71.28</span> 浩虚舟<a class="anchor" aria-label="anchor" href="#%E6%B5%A9%E8%99%9A%E8%88%9F"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十一-浩虚舟-1"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html#%E5%94%90%E8%BD%B6%E4%BA%8C%E5%8D%81%E4%B8%80-%E6%9D%8E%E7%A8%8B-2">李程2</a>、3。</li>
</ol>
</div>
<div id="李-群" class="section level2">
<h2>
<span class="header-section-number">71.29</span> 李　群<a class="anchor" aria-label="anchor" href="#%E6%9D%8E-%E7%BE%A4"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十一-李群-1"></span>
合淝李郎中群，始与杨衡、符载等同隐庐山，号「山中四友」。内一人不记姓名。先是封川李相迁阁长，会有名郎出牧九江郡者，执辞之际，屡以文柄迎贺于公。公曰：「诚如所言，庐山处士四人，傥能计偕，当以到京兆先后为齿。」既，公果主文。于是拥旌旗，造柴关，激之而笑。时三贤皆胶固，唯合淝公年十八，矍然曰：「及其成功，一也！」遂束书就贡。比及京师，已锁贡院，乃搥院门请引见。公问其所止，答云：「到京后时，未遑就馆。」合淝神质瓌秀，主副为之动容。因曰：「不为作状头，便可延于吾庐矣。」杨衡后因中表盗衡文章及第，诣阙寻其人，遂举，亦及第。或曰：见衡业古调诗，其自负者，有「一一鹤声飞上天」之句。初遇其人颇愤怒，既而问曰：「且『一一鹤声飞上天』在否？」前人曰：「此句知兄最惜，不敢辄偷。」衡笑曰：「犹可恕矣。」符载后佐李骘为江西副使，失意，去从刘辟。已上李群与杨衡、符载等事一节，事意、年代前后不相接，差互尤甚。《唐摭言》二。杨衡事又见《唐诗纪事》五一。</li>
</ol>
</div>
<div id="朱庆余" class="section level2">
<h2>
<span class="header-section-number">71.30</span> 朱庆余<a class="anchor" aria-label="anchor" href="#%E6%9C%B1%E5%BA%86%E4%BD%99"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十一-朱庆余-1"></span>
朱庆余校书既遇水部郎中张〔籍〕知音，遍索庆余新制篇什数通，吟改后，只留二十六章。水部置于怀抱而推赞欤。清列以张公重名，无不缮录而讽咏之，遂登科第。朱君尚为谦退，〔作〕《闺意》一篇以献张公。张公明其进退，寻亦和焉。诗曰：「洞房昨夜停红烛，待晓堂前拜舅姑。妆罢低声问夫壻：画眉深浅入时无？」张籍郎中酬曰：「越女新妆出镜心，自知明艳更沉吟。齐纨未足人间贵，一曲菱歌敌万金。」朱公才学，因张公一诗，名流于海内矣。《云溪友议》下。又《广记》一九九引。《唐诗纪事》四六。</li>
</ol>
</div>
<div id="刘采春" class="section level2">
<h2>
<span class="header-section-number">71.31</span> 刘采春<a class="anchor" aria-label="anchor" href="#%E5%88%98%E9%87%87%E6%98%A5"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十一-刘采春-1"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html#%E5%94%90%E8%BD%B6%E4%BA%8C%E5%8D%81-%E5%85%83%E7%A8%B9-7">元稹7</a>。</li>
</ol>
</div>
<div id="文-溆" class="section level2">
<h2>
<span class="header-section-number">71.32</span> 文　溆<a class="anchor" aria-label="anchor" href="#%E6%96%87-%E6%BA%86"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十一-文溆-1"></span>
《文溆子》：长庆中，俗讲僧文溆善吟经，其声宛畅，感动里人。乐工黄米饭依其念四声观世音菩萨，乃撰此曲。《乐府杂录》。</p></li>
<li><p><span id="唐轶二十一-文溆-2"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E6%96%87%E5%AE%97-37">唐文宗37</a>。</p></li>
<li><p><span id="唐轶二十一-文溆-3"></span>
有文溆僧者，公为聚众谭说，假托经论所言，无非淫秽鄙亵之事。不逞之徒，转相鼓扇扶树。愚夫冶妇，乐闻其说，听者填咽。寺舍瞻礼崇奉，呼为和尚。教坊效其声调，以为歌曲。其甿庶易诱，释徒苟知真理，及文义稍精，亦甚嗤鄙之。近日庸僧以名系功德使，不惧台省府县，以士流好窥其所为，视衣冠过于仇雠，而溆僧最甚，前后杖背，流在边地数矣。《因话录》四。</p></li>
</ol>
</div>
<div id="韩志和" class="section level2">
<h2>
<span class="header-section-number">71.33</span> 韩志和<a class="anchor" aria-label="anchor" href="#%E9%9F%A9%E5%BF%97%E5%92%8C"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十一-韩志和-1"></span>
飞龙衞士韩志和，本倭国人也。善雕木作鸾鹤鵶鹊之状，饮啄动静，与真无异。以关戾置于腹内，发之则凌云奋飞，可高百尺，至一二百步外方始却下。兼刻木作猫儿以捕鼠雀。飞龙使异其机巧，遂以事奏，上覩而悦之。志和更雕踏床，高数尺，其上饰之以金银彩绘，谓之见龙床。置之则不见龙形，踏之则鳞鬛爪牙俱出。及始进，上以足履之，而龙夭矫若得云雨。上怖畏，遂令撤去。志和伏于上前曰：「臣愚昧，致有惊忤圣躬。臣愿别进薄伎，稍娱至尊耳目，以赎死罪。」上笑曰：「所解伎何？试为我作之。」志和遂于怀中出一桐木合子，方数寸，中有物名蝇虎子，数不啻一二百焉，其形皆赤，云以丹砂啗之故也。乃分为五队，令舞《凉州》。上令召乐以举其曲，而虎子盘回宛转，无不中节。每遇致词处，则隐隐如蝇声。及曲终，累累而退，若有尊卑等级。志和臂虎子，令于上前猎蝇于数百步之内，如鹞捕雀，罕有不获者。上嘉其小有可观，即赐以杂彩银椀。志和出宫门，悉转施于他人。不逾年竟不知志和之所在。《杜阳杂编》中。又《广记》二二七引。《仙传拾遗》（《广记》七五）。《云仙杂记》一○。</li>
</ol>
</div>
<div id="石火胡" class="section level2">
<h2>
<span class="header-section-number">71.34</span> 石火胡<a class="anchor" aria-label="anchor" href="#%E7%9F%B3%E7%81%AB%E8%83%A1"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十一-石火胡-1"></span>
上降日，大张音乐，集天下百戏于殿前。时有妓女石火胡，本幽州人也，挈养女五人，才八九岁。于百尺竿上张弓弦五条，令五女各居一条之上，衣五色衣，执戟持戈，舞《破阵乐》曲。俯仰来去，赴节如飞。是时观者目眩心怯。火胡立于十重朱画床子上，令诸女迭踏以至半空，手中皆执五彩小帜，床子大者始一尺余。俄而手足齐举，为之踏《浑脱》，歌呼抑扬，若履平地。上赐物甚厚。文宗即位，恶其太险伤神，遂不复作。《杜阳杂编》中。</li>
</ol>
</div>
<div id="裴-航" class="section level2">
<h2>
<span class="header-section-number">71.35</span> 裴　航<a class="anchor" aria-label="anchor" href="#%E8%A3%B4-%E8%88%AA"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十一-裴航-1"></span>
长庆中，裴航下第游鄂渚，佣舟还都。有樊氏女同载，航赂其侍儿，以诗求达曰：「同为胡越犹怀思，况遇天花隔锦屏。傥若玉京朝会去，愿随鸾鹤入青冥。」樊答诗曰：「一饮琼浆百感生，玄霜捣尽见云英。蓝桥便是神仙宅，何必崎岖上玉清？」世传蓝桥云英之事未必信，姑载于此。《唐诗纪事》四八。事据裴铏《传奇》。</li>
</ol>
</div>
<div id="韦处厚" class="section level2">
<h2>
<span class="header-section-number">71.36</span> 韦处厚<a class="anchor" aria-label="anchor" href="#%E9%9F%A6%E5%A4%84%E5%8E%9A"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十一-韦处厚-1"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html#%E5%94%90%E8%BD%B6%E4%BA%8C%E5%8D%81-%E5%88%98%E7%A6%B9%E9%94%A1-2">刘禹锡2</a>。</p></li>
<li><p><span id="唐轶二十一-韦处厚-2"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html#%E5%94%90%E8%BD%B6%E4%BA%8C%E5%8D%81%E4%B8%80-%E6%AE%B5%E6%96%87%E6%98%8C-4">段文昌4</a>。</p></li>
<li><p><span id="唐轶二十一-韦处厚-3"></span>
〔长庆四年〕七月，翰林学士韦处厚于浴堂中，因谏游畋及晏起曰：「臣有大罪，愿碎首于陛下前。」上曰：「何事？」处厚对曰：「臣不以死谏先圣，令先圣好畋及色，以致不寿，合当诛戮。所以不死谏者，为陛下在春宫，年已十五。今陛下皇子始一岁，臣是以不避死亡之诛。」上大悦，深感其言，赐锦彩一百匹，银器四事。《唐会要》五七。</p></li>
<li><p><span id="唐轶二十一-韦处厚-4"></span>
韦公作相，债帅鲜矣。言韦处厚当轴，帅臣不用纳赂。《海录碎事》一○下。</p></li>
<li><p><span id="唐轶二十一-韦处厚-5"></span>
建中中，有僧竭造曼殊堂，将版基于水际，虑伤生命，乃建三月道场，祝一足至多足、无足，令他去。及掘地至泉，不遇虫蚁。又以复素过水，有虫投一井水中，号护生井，至今涸。又铸铜蟾为息烟灯，天下传之。今曼殊院尝转经，每赐香，宝台甚显，登之，四极眼界。其上层窗下尉迟画，下层窗下吴道玄画，皆非其得意也。丞相韦处厚，自居内廷至相位，每归，辄至此塔，焚香瞻礼。《酉阳杂俎》续集六。</p></li>
</ol>
</div>
<div id="路-随" class="section level2">
<h2>
<span class="header-section-number">71.37</span> 路　随<a class="anchor" aria-label="anchor" href="#%E8%B7%AF-%E9%9A%8F"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十一-路随-1"></span>
路隋年在龆龄，丧其父。至十许岁，其母问曰：「识尔父否？」隋呜咽无言，不识也。母曰：「只尔一面。」隋后殒绝。以至成人，终身不揽镜。加以至行纯古，士大夫推之。朱崖慕其德，以爱女适隋之子。李太尉家有路郎，隋之子也，官至当州守，生资唯有琴十张。《语录》（《御览》四一四）。</p></li>
<li><p><span id="唐轶二十一-路随-2"></span>
路相随幼孤。其母问：「汝识汝父否？」曰：「不识。」母曰：「正如汝面。」随号绝久之。终身不照镜。李卫公慕其淳素笃行，结为亲家，以女适路氏。《唐语林》一。《芝田录》（《类说》一一）。</p></li>
<li><p><span id="唐轶二十一-路随-3"></span>
唐路丞相随，父泌，从浑瑊会平凉，为虏所执，死焉。随方在婴襁中。迨十岁，母谓随曰：「汝还识汝父否？」随呜咽无言。母曰：「祇汝眉目宛若父之眉目。」随遂览照观之，殒绝于地。后终身不复临镜。《该闻录》（张本《说郛》九、陶本《说郛》三九）。</p></li>
<li><p><span id="唐轶二十一-路随-4"></span>
唐文宗朝宰相路随，志行清俭，常闭门不见宾客。状貌或似其先人，以此未尝视镜。又感其父没蕃，终身不背西坐，其寝西首。《独异志》中。《南部新书》甲。</p></li>
</ol>
</div>
<div id="李宗闵" class="section level2">
<h2>
<span class="header-section-number">71.38</span> 李宗闵<a class="anchor" aria-label="anchor" href="#%E6%9D%8E%E5%AE%97%E9%97%B5"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十一-李宗闵-1"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html#%E5%94%90%E8%BD%B6%E4%BA%8C%E5%8D%81%E4%B8%80-%E7%89%9B%E5%83%A7%E5%AD%BA-12">牛僧孺12</a>。</p></li>
<li><p><span id="唐轶二十一-李宗闵-2"></span>
文宗恶朋党，指杨虞卿为□首，实李相宗闵所引。上令出知常州。宗闵见上怒，即顺旨云：「外人指虞卿所居南亭子为『行中书』，每日聚议，所以臣不与好官。」德裕曰：「给事中、中书舍人不是好官，更何官是好官？」宗闵失色。《献替记》（《类说》七）。</p></li>
<li><p><span id="唐轶二十一-李宗闵-3"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html#%E5%94%90%E8%BD%B6%E4%BA%8C%E5%8D%81%E4%B8%89-%E6%9D%8E%E5%BE%B7%E8%A3%95-16">李德裕16</a>、44。</p></li>
<li><p><span id="唐轶二十一-李宗闵-4"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html#%E5%94%90%E8%BD%B6%E4%BA%8C%E5%8D%81%E4%B8%89-%E6%9D%8E%E5%BE%B7%E8%A3%95-16">李德裕16</a>、44。</p></li>
<li><p><span id="唐轶二十一-李宗闵-5"></span>
靖安李少师虽居贵位，不以威重隔物。与宾僚饮宴谭笑，曲尽布衣之欢，不记过失。善饮酒。暑月临水，以荷为杯，满酌密系，持近人口，以筯刺之，不尽则重饮。燕散，有人言昨饮大欢者，公曰：「今日言欢，则明前之不欢，无论好恶，一不得言。」段相文昌性介狭，燕席宾客有眉睫之失，必致怪讶。在西川，有进士薛太白饮酒，称名太多，明日遂不复召。元和已来，宰相有两李少师，故以所居别之。永宁少师固言，性狷急，为士大夫所非。靖安少师事具国史。《因话录》二。又《广记》二四四引。《唐语林》三。文末小注亦见《唐语林》七。</p></li>
<li><p><span id="唐轶二十一-李宗闵-6"></span>
大僚睦亲敦旧者，前辈有司徒郑公，中间有杨詹事马、柳卿公元，近日李相国武都公宗闵，士大夫间罕俦。《因话录》二。《唐语林》一。　案：「杨詹事马柳卿公元」，当为「杨詹事凭、柳卿元公」，即杨凭、柳公绰。</p></li>
<li><p><span id="唐轶二十一-李宗闵-7"></span>
李相国武都公知贡举，门生多清秀俊茂，唐冲、薛庠、袁都辈，时谓之「玉笋」。《因话录》三。又《广记》一八一引。《唐语林》四。</p></li>
<li><p><span id="唐轶二十一-李宗闵-8"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E6%96%87%E5%AE%97-31">唐文宗31</a>。</p></li>
<li><p><span id="唐轶二十一-李宗闵-9"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html#%E5%94%90%E8%BD%B6%E4%BA%8C%E5%8D%81%E4%BA%8C-%E5%91%A8%E9%9A%90%E5%85%8B-1">周隐克1</a>。</p></li>
</ol>
</div>
<div id="牛僧孺" class="section level2">
<h2>
<span class="header-section-number">71.39</span> 牛僧孺<a class="anchor" aria-label="anchor" href="#%E7%89%9B%E5%83%A7%E5%AD%BA"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十一-牛僧孺-1"></span>
彭昌者，其先陇西人也。世习儒学，为乡里所推。初，唐相牛僧孺，其祖远仕交广，罢秩，还至郴、衡间，为山贼所剽掠。惟僧孺母子获存，遂亡入江南，止于庐陵禾川焉。迨长，为母所训，遂习先业。县之北有山名絮芋源，下有古台，古老传为聪明台。其下有涌水，曰聪明泉。古今学者，多于此成业。僧孺乃舍其上而肄业，迨十数年，博有文学。会母死，遂葬于县之西南才德乡大学里。既随计长安，以文投吏部韩退之与皇甫湜，大为知遇，使候其出，乃往署门以誉之，凡自遗、补而下迨百人皆剌谒焉，由是声华蔚然。擢上第，不十数年，累秩相辅。时昌四世祖居于僧孺母墓之侧，应诸科举，至京师，僧孺闻而引与见，问其坟陵，彭氏幼而不知，默不能对。及归，为修其茔。会僧孺罢相，出镇襄阳，未几暴薨，故其坟未曾封。至今本县图经俱载聪明泉侧有牛相读书堂，余址尚存。其墓所左右前后，峰峦绝秀，宛如侍衞，曲涧流波，逶迤而去，颇为人所钦慕。而昌之子孙，或农或儒，世不绝人焉。《江南野史》六。　案：《能改斋漫录》五有考辨之文，可参看。</p></li>
<li><p><span id="唐轶二十一-牛僧孺-2"></span>
丞相牛公应举，知于頔相之奇俊也，特诣襄阳求知，住数月，两见，以海客遇之，牛公怒而去。去后，忽召客将问曰：「累日前有牛秀才，发未？」曰：「已去。」「何以赠之？」曰：「与之五百。」「受之乎？」曰：「掷之于庭而去。」于公大恨，谓宾佐曰：「某盖事繁有阙违者。」立命小将賷绢五百，书一函，追之，曰：「未出界即领来，如已出界即送书信。」小将于界外追及，牛公不启封，揖回。《幽闲鼓吹》。</p></li>
<li><p><span id="唐轶二十一-牛僧孺-3"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html#%E5%94%90%E8%BD%B6%E4%BA%8C%E5%8D%81-%E5%88%98%E7%A6%B9%E9%94%A1-9">刘禹锡9</a>。</p></li>
<li><p><span id="唐轶二十一-牛僧孺-4"></span>
刘禹锡曰：牛丞相奇章公初为诗，务奇特之语，至有「地瘦草丛短」之句。明年秋卷成，呈之，乃有「求人气色沮，凭酒意乃伸」。益加能矣。明年乃上第。《刘宾客嘉话录》（《唐语林》二）。又《诗话总龟》前集一四引。</p></li>
<li><p><span id="唐轶二十一-牛僧孺-5"></span>
奇章公始举进士，致琴书于灞浐间，先以所业谒韩文公、皇甫员外。时首造退之，退之他适，第留卷而已。无何，退之访湜，遇奇章亦及门。二贤见刺，欣然同契，延接询及所止，对曰：「某方以薄技卜妍丑于崇匠，进退惟命。一囊犹寘于国门之外。」二公披卷，卷首有《说乐》一章，未阅其词，遽曰：「斯高文，且以拍板为什么？」对曰：「谓之乐句。」二公相顾大喜，曰：「斯高文必矣！」公因谋所居，二公沉默良久，曰：「可于客户坊税一庙院。」公如所教，造门致谢。二公复诲之曰：「某日可游青龙寺，薄暮而归。」二公其日联镳至彼，因大署其门曰：「韩愈、皇甫湜同谒几官先辈不遇。」翌日，辇毂名士咸往观焉。奇章之名由是赫然矣。《唐摭言》七。又《广记》一八○引。《唐摭言》六。《唐诗纪事》三九。</p></li>
<li><p><span id="唐轶二十一-牛僧孺-6"></span>
牛僧孺进士时，常握麦芒刀，字有缪误，随手删割点定。《三贤典略》（《云仙杂记》五）。</p></li>
<li><p><span id="唐轶二十一-牛僧孺-7"></span>
术士相牛僧孺：「若青蝇拜贺，方能及第。」公疑之。及登科讫，归坐家庭，有青蝇作八行立，约数万，折躬再三良久乃去。《青阳记》（《云仙杂记》四）。</p></li>
<li><p><span id="唐轶二十一-牛僧孺-8"></span>
相国牛僧孺，字思黯，或言牛仙客之后。居宛、叶之间。少单贫力学，有倜傥之志。唐永贞中，擢进士第，时与同辈过政事堂，宰相谓曰：「埽厅奉候。」僧孺独出曰：「不敢。」众耸异之。元和初，登制科。历省郎、中书舍人、御史、中书门下平章事、扬州、建州两镇、东都留守、左仆射。先是撰《周秦行记》，李德裕切言短之。大中初卒，未赐谥，后白敏中入相，乃奏定谥曰简。《北梦琐言》一。《唐语林》三。</p></li>
<li><p><span id="唐轶二十一-牛僧孺-9"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html#%E5%94%90%E8%BD%B6%E5%8D%81%E4%B9%9D-%E9%9F%A6%E5%B9%B2%E5%BA%A6-1">韦干度1</a>。</p></li>
<li><p><span id="唐轶二十一-牛僧孺-10"></span>
河南府伊阙县，前临大溪，每僚佐有入台者，即水中先有小滩涨出石砾金沙，澄澈可爱。牛相国为县尉，一旦忽报滩出。翌日，宰邑者与同僚列筵于亭上观之。因召耆宿备询其事，有老吏云：「此必分司御史，非西台之命。若是西台，滩上当有㶉𫛶双立。前后居人以此为则。」相国潜揣县僚无出于己，因举杯祝曰：「既能有滩，何惜㶉𫛶？」宴未终，俄有一双飞下。不旬日，拜西台监察御史。《剧谈录》上。又《广记》一三八引、《御览》九二五引。《南部新书》己。</p></li>
<li><p><span id="唐轶二十一-牛僧孺-11"></span>
又新昌北街牛相国宅，即玄宗朝将作监康旧第，桑道茂谓之金杯，俱出良相者也。《剧谈录》下。</p></li>
<li><p><span id="唐轶二十一-牛僧孺-12"></span>
京师语曰：「太牢笔，少牢口，南北东西何处走。」太牢，僧孺。少牢，虞卿。又曰：「门生故吏，不牛则李。」又曰：「丑侯 ，多用半装。」言僧孺取人，多取登朝及宗闵之门生，故谓之半装。《牛羊日历》（《续谈助》三）。《谈助》（《绀珠集》一一），又张本《说郛》七五引。</p></li>
<li><p><span id="唐轶二十一-牛僧孺-13"></span>
牛奇章初与李卫公相善，尝因饮会，僧孺戏曰：「绮纨子，何预斯坐！」卫公衔之。后卫公再居相位，僧孺卒遭谴逐。世传《周秦行纪》，非僧孺所作，是德裕门人韦瓘所撰。开成中，曾为宪司所核，文宗览之，笑曰：「此必假名。僧孺是贞元中进士，岂敢呼德宗为沈婆儿也！」事遂寝。《贾氏谭录》。</p></li>
<li><p><span id="唐轶二十一-牛僧孺-14"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html#%E5%94%90%E8%BD%B6%E4%BA%8C%E5%8D%81%E4%B8%89-%E6%9D%8E%E5%BE%B7%E8%A3%95-41">李德裕41</a>。</p></li>
<li><p><span id="唐轶二十一-牛僧孺-15"></span>
长庆中，鄂州里巷间人，每语辄以牛字助之。又有一僧，自号牛师，乍愚乍智，人有忤之者，必云：「我兄即到，岂奈我何？」未几，而相国奇章公带平章事节度武昌军，其语乃绝。而牛师尚存。僧者，乃牛公之名也。方知将相之位，岂偶然耶？先是，元和初，韩尚书皐在夏口，就加节度使，自后复为观察使。长庆三年，崔相国植从刑部尚书除观察。明年冬，牛公实来。宰臣建节镇夏口，自牛公始也。《因话录》六。又《广记》一三八引。《续前定录》。</p></li>
<li><p><span id="唐轶二十一-牛僧孺-16"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html#%E5%94%90%E8%BD%B6%E4%BA%8C%E5%8D%81%E4%B8%89-%E6%9D%8E%E5%BE%B7%E8%A3%95-16">李德裕16</a>。</p></li>
<li><p><span id="唐轶二十一-牛僧孺-17"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html#%E5%94%90%E8%BD%B6%E4%BA%8C%E5%8D%81%E4%BA%8C-%E6%9D%9C%E7%89%A7-4">杜牧4</a>、5。</p></li>
<li><p><span id="唐轶二十一-牛僧孺-18"></span>
牛相公僧孺镇襄州日，以久旱，祈祷无应。有处士不记名姓，众云豢龙者，公请致雨。处士曰：「江汉间无龙，独一湫泊中有之，黑龙也，强駈逐，必虑为灾难制。」公固命之。果有大雨，汉水泛涨，漂溺万户。处士惧罪，亦亡去。十年前，有人他处见犹在。《尚书故实》。又《广记》四二三引。《玉泉子》。</p></li>
<li><p><span id="唐轶二十一-牛僧孺-19"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html#%E5%94%90%E8%BD%B6%E4%BA%8C%E5%8D%81%E4%B8%89-%E5%8D%A2%E8%82%87-4">卢肇4</a>。</p></li>
<li><p><span id="唐轶二十一-牛僧孺-20"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html#%E5%94%90%E8%BD%B6%E4%BA%8C%E5%8D%81%E4%BA%8C-%E7%9A%87%E7%94%AB%E6%9D%BE-1">皇甫松1</a>。</p></li>
<li><p><span id="唐轶二十一-牛僧孺-21"></span>
乐天云：思黯自夸前后服钟乳三千两，而歌舞之妓甚多，乃谑予衰老。《唐诗纪事》三九。</p></li>
<li><p><span id="唐轶二十一-牛僧孺-22"></span>
牛僧孺、李德裕相仇，不同国也，其所好则每同。今洛阳公卿园圃中石，刻奇章者，僧孺故物；刻平泉者，德裕故物，相半也。如李邦直归仁园，乃僧孺故宅，埋石数冢，尚未发，平泉在凿龙之右，其地仅可辨，求德裕所记花木，则易以禾黍矣。《邵氏闻见后录》二七。</p></li>
<li><p><span id="唐轶二十一-牛僧孺-23"></span>
乐天作《牛奇章石记》曰：公嗜石，以甲乙丙丁为品：太湖为上，罗浮次之，天竺又次之，余为下。《鸡跖集》（《绀珠集》一二）。</p></li>
<li><p><span id="唐轶二十一-牛僧孺-24"></span>
牛僧孺好石，石有一品者。《渔阳公石谱》（张本《说郛》一六）。</p></li>
<li><p><span id="唐轶二十一-牛僧孺-25"></span>
殷僧辨、周僧达，与牛相公同母异父兄弟也。《南部新书》己。</p></li>
</ol>
</div>
<div id="李固言" class="section level2">
<h2>
<span class="header-section-number">71.40</span> 李固言<a class="anchor" aria-label="anchor" href="#%E6%9D%8E%E5%9B%BA%E8%A8%80"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十一-李固言-1"></span>
唐李固言生于凤翔庄墅。雅性长厚，未习参谒。始应进士举，舍于亲表柳氏京第，诸柳昆仲率多戏谑。以相国不谙人事，俾习趋揖之仪，俟其磬折，密于乌巾上帖文字云：「此处有屋僦赁。」相国不觉。及出，朝士见而笑之。许孟容守常侍，朝中鄙此官，号曰「貂脚」，固不能为人延誉也。相国始以所业求知，谋于诸柳，诸柳与导行卷去处，先令投谒许常侍。相国果诣骑省，高阳公慙谢曰：「某官绪极闲冷，不足发君子声采，虽然，已藏之于心。」又覩乌巾上文字，知其朴质。无何，来年许公知礼闱，李相国居状头及第。是知柳氏之戏侮，足致陇西之速遇也。《北梦琐言》三。又《广记》一八○引。</p></li>
<li><p><span id="唐轶二十一-李固言-2"></span>
李固言初未第时，过洛，有胡卢先生者，知神灵间事，曾诣而问命。先生曰：「纱笼中人，勿复相问。」及在长安，寓归德里。人言圣寿寺中有僧善术数，乃往诣之。僧又谓曰：「子纱笼中人。」是岁元和七年，许孟容以兵部侍郎知举。固言访中表间人在场屋之近事者，问以求知游谒之所，斯人且以固言文章甚有声称，必取甲科，因绐之曰：「吾子须首谒主文，仍要求见。」固言不知其误之，则以所业径谒孟容。孟容见其著述甚丽，乃密令从者延之，谓曰：「举人不合相见。必有嫉才者。」使诘之，固言遂以实对。孟容许第固言于牓首，而落其教者姓名，乃遣秘焉。既第，再谒圣寿寺，问纱笼中之事。僧曰：「吾常于阴府往来，有为相者，皆以形貌，用碧纱笼于庑下，故所以知。」固言竟出入将相，皆验焉。《补录记传》（《广记》一五五）。</p></li>
<li><p><span id="唐轶二十一-李固言-3"></span>
元和初，进士李固言就举。忽梦去看牓，见李固言第二人上第。及放牓，自是顾言，亦第二人。固言其年又落。至七年，许孟容下状头登第。《感定录》（《广记》一五五）。</p></li>
<li><p><span id="唐轶二十一-李固言-4"></span>
元和六年，京兆韦词为宛陵廉使房武从事。秋七月，微雨，词于公署，因昼寝，忽梦一人投刺，视之了然，见题其字曰「李故言」。俄于恍惚间，空中有人言：「明年及第状头。」是时元和初有李顾言及第，意甚讶其事，为名中少有此故字者，焉得复有李故言哉？秋八月，果有取解举人具名投刺，一如梦中，但故为固耳，即今西帅李公也。词閟梦中之事不泄，乃曰：「足下明年必擢第，仍居众君之首。」是冬，兵部侍郎许孟容知举，果擢为牓首。初固言尝梦著宋景衣。元和十年已后，景甚著，时望籍甚，有拜大宪之耗。及景自司刑郎中知杂，出为泽州刺史，寻又物故。固言心疑其梦。长庆初，穆宗有事于圆丘，时固言居左拾遗。旧例：谏官从驾行礼者，太常各颁礼衣一袭。固言所服，因褰衣观其下，乃见书云：「左补阙宋景衣。」固言自说于班行。《续定命录》（《广记》二七八）。</p></li>
<li><p><span id="唐轶二十一-李固言-5"></span>
相国李公固言，元和六年下第游蜀，遇一老姥，言：「郎君明年芙蓉镜下及第，后二纪拜相，当镇蜀土，某此时不复见郎君出将之荣也。」明年，果然状头及第，诗赋题有人镜芙蓉之目。后二十年，李公登庸，其姥来谒，李公忘之，姥通曰：「蜀民老姥尝嘱季女者。」李公省前事，具公服谢之，延入中堂见其妻女。坐定，又曰：「出将入相定矣。」李公为设盛馔，不食，唯饮酒数杯，即请别，李固留不得，但言乞庇我女。赠金皂襦帼并不受，唯取其妻牙梳一枚，题字记之，李公从至门，不复见。及李公镇蜀日，卢氏外孙子九龄不语，忽弄笔砚，李戏曰：「尔竟不语，何用笔砚为？」忽曰：「但庇成都老姥爱女，何愁笔砚无用也。」李公惊悟，即遣使分诣诸巫。巫有董氏者，事金天神，即姥之女，言能语此儿，请祈华岳三郎。如其言，诘旦，儿忽能言。因是蜀人敬董如神，祈无不应，富积数百金，恃势用事，莫敢言者。洎相国崔郸来镇蜀，遽毁其庙，投土偶于江，仍判责事金天王董氏杖背，递出西界，今在贝州。李公壻卢生舍之于家，其灵歇矣。《酉阳杂俎》续集二。又《广记》一五五引。</p></li>
<li><p><span id="唐轶二十一-李固言-6"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html#%E5%94%90%E8%BD%B6%E4%BA%8C%E5%8D%81%E4%BA%8C-%E5%B9%B3%E6%9B%BE-1">平曾1</a>。</p></li>
<li><p><span id="唐轶二十一-李固言-7"></span>
文宗朝，刘从谏朝觐，渥泽甚厚，自谓河朔近无比伦，颇矜臣节，文武百辟尽凑其门。从谏广行金帛，赂诸权要，求登台席，人情多可，相国李公固言独无一言。从谏欲市其欢，玉不可染，欲谀其意，水不可穿，门馆不敢导其诚恳，遇休假，谒于私第，投诚沥恳，至于再三。相公正色谓曰：「仆射先君以东平之功，镇潞二十余年。及即世之后，仆射擅领戎务，坐邀朝命。朝廷以先君勋绩，不绝赏延，任居蕃阃，位剧南宫，岂是恩泽降于等伦，欲以何事效忠报国！仆射若请边陲一镇，大展筹谋，拓境复疆，乃为勋业。朝廷岂不以衮职之重，命赏封功；区区躁求，一何容易！某比谓仆射英雄忠义，首冠蕃臣；今求佩相印，拥节旄，荣归旧藩，亦河朔寻常倔强之臣所措履也，忠节安在，深为解体。」从谏矍然禁口无辞，再拜趋出。然从谏厚赂幸臣，旬日间果以本官加平章事，遽辞归镇。宰相饯于邮亭，李相公谓曰：「相公少年昌盛，勉报国恩，幸望保家，勿殃后嗣。」从谏以笏扣头，洒泪而辞。及至本镇，谓从事将校曰：「昨者入觐阙庭，遍观朝德，唯李公峻直贞明，凛然可惧，真社稷之重臣也！」《补国史》（《通鉴考异》二○）。《唐语林》三。　案：《考异》曰：「固言此年未为相，其说妄也。」</p></li>
<li><p><span id="唐轶二十一-李固言-8"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html#%E5%94%90%E8%BD%B6%E4%BA%8C%E5%8D%81%E4%B8%80-%E6%9D%8E%E5%AE%97%E9%97%B5-5">李宗闵5</a>。</p></li>
</ol>
</div>
<div id="宋申锡" class="section level2">
<h2>
<span class="header-section-number">71.41</span> 宋申锡<a class="anchor" aria-label="anchor" href="#%E5%AE%8B%E7%94%B3%E9%94%A1"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十一-宋申锡-1"></span>
唐丞相宋申锡，初为宰相，恩渥甚重，申锡亦颇以致升平为己任。时郑注交通纵放，以擅威柄，欲除去之，乃以友人王璠为京兆尹，密与之约，令察注不法，将献其状，擒于京兆府，杖杀之。既约定，璠飜覆小人也，以注方为中贵所爱，因欲亲厚之，乃尽以申锡之谋语焉。注因报知右军，不旬日，乃伪作申锡之罪状，令人告之云：以文字结于诸王，图谋不轨，以衣物金宝奇玉为质。且令人傚其手疏，皆至逼似。狱成于内，公卿众庶无不知其冤也，三事已降，迭入论之，方得谪为开州司马。至任数月，不胜其愤而卒。明年，有恩诏，令归葬京城。《逸史》（《广记》一二二）。</li>
</ol>
</div>
<div id="王-涯" class="section level2">
<h2>
<span class="header-section-number">71.42</span> 王　涯<a class="anchor" aria-label="anchor" href="#%E7%8E%8B-%E6%B6%AF"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十一-王涯-1"></span>
唐宰相王涯奢豪贵极。庭穿大井，合木为柜，严其锁钥，天下宝玉珍珠琼璧，投置水中，汲水供涯所饮。未几犯法，为天兵枭戮而赤族，其肉色并如金。《独异志》下。又《广记》二三七引。</p></li>
<li><p><span id="唐轶二十一-王涯-2"></span>
王相注《太玄经》，常取以卜，自言所中多于《易》筮。《国史补》中。《唐语林》一。</p></li>
<li><p><span id="唐轶二十一-王涯-3"></span>
王涯居相位，有女适窦氏，欲求钱十七一作七十。万，市一玉钗。涯曰：「于女何惜？此妖物也，必与祸相随。」后数月，女自婚会归，告王曰：「前时玉钗，为冯外郎妻首饰矣，乃冯球也。」王叹曰：「冯为郎吏，妻之首饰有十七万钱，其可久乎？其善终乎？」冯为贾𫗧门人，最密。贾为东户，又取为属郎。贾有苍头，颇张威福，冯于贾忠，将发之未能。贾入相，冯一日遇苍头于门，召而勗之曰：「户部中谤辞不一，苟不悛，必告相国。」奴拜谢而去。未浃旬，冯晨谒贾，贾未兴。时方冬命火，内有人曰：「官当出。」俄有二青衣出曰：「相公恐员外寒，奉地黄酒三杯。」冯悦，尽举之。青衣入，冯出告其仆驭曰：「（喝）〔渴〕且咽。」粗能言其事，食顷而终。贾为兴叹出涕，竟不知其由。明年，王、贾皆遘祸。噫！王以珍玩奇货为物之妖，信知言矣。而徒知物之妖，而不知恩权隆赫之妖，甚于物也。冯以卑位贪货，已不能正其家。尽忠所事，而不能保其身，斯亦不足言矣。贾之获害门客于墙庑之间而不知，欲始终富贵，其可得乎？此虽一事，作戒数端。《南部新书》壬。　案：此当据柳玭《家训》写成，《新唐书·柳玭传》存《家训》梗概。</p></li>
<li><p><span id="唐轶二十一-王涯-4"></span>
王涯初为大官，名德闻望颇为朝廷钦仰。末年恃宠固位，为士大夫讥之。其所居之地，妖怪屡见，知气者以不吉语告之，而涯广自引谕，曾无休退之意。及伏诛，时人谓王公祸至不省，惑矣。《杜阳杂编》中。</p></li>
<li><p><span id="唐轶二十一-王涯-5"></span>
王沐者，涯之再从弟也，家于江南，老而且穷。以涯执相权，遂跨蹇驴至京师，索米僦舍。经三十余月，始得一见涯于门屏，所望不过一簿尉耳。涯潦倒无雁序之情。大和九年秋，沐方说涯之嬖奴以导所欲，涯始一召见，欵曲而许微官处焉。自是旦夕造涯之门以俟其命。及涯败露伏法，仇士良收王氏家族，沐方在涯私第，以为族人，被执而腰斩之。《杜阳杂编》中。</p></li>
</ol>
</div>
<div id="贾-𫗧" class="section level2">
<h2>
<span class="header-section-number">71.43</span> 贾　𫗧<a class="anchor" aria-label="anchor" href="#%E8%B4%BE-%F0%AB%97%A7"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十一-贾𫗧-1"></span>
贾𫗧布衣时谒滑台节度使贾躭，躭以𫗧宗党，复喜其文才宏丽，由是延纳之。忽一日宾客大会，有善相者在躭座中，及𫗧退而相者谓曰：「向来贾公子神气俊逸，当位极人臣。然当执政之时，朝廷微变。若当此际，诸公宜早避焉。」躭颔之，以至动容。及大和初，𫗧秉钧衡，有知者潜匿于山谷间，十有三四耳。《杜阳杂编》中。又《广记》二二三引。</p></li>
<li><p><span id="唐轶二十一-贾𫗧-2"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html#%E5%94%90%E8%BD%B6%E4%BA%8C%E5%8D%81%E4%B8%80-%E7%8E%8B%E6%B6%AF-3">王涯3</a>。</p></li>
</ol>
</div>
<div id="舒元舆-舒守谦" class="section level2">
<h2>
<span class="header-section-number">71.44</span> 舒元舆　舒守谦<a class="anchor" aria-label="anchor" href="#%E8%88%92%E5%85%83%E8%88%86-%E8%88%92%E5%AE%88%E8%B0%A6"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十一-舒元舆-1"></span> <span id="唐轶二十一-舒守谦-1"></span>
李太尉在中书，舒元舆自侍御史辞归东都迁奉。太尉言：「近有僧自东来，云有一地，葬之必至极位。何妨取此！」元舆辞以家贫，不办别觅，遂归启护。他日，僧又经过，复谓太尉，曰：「前时地，已有人用之矣。」询之，乃元舆也。元舆自刑部侍郎平章事。《感定录》（《广记》一五六）。</p></li>
<li><p><span id="唐轶二十一-舒元舆-2"></span> <span id="唐轶二十一-舒守谦-2"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html#%E5%94%90%E8%BD%B6%E4%BA%8C%E5%8D%81-%E6%9D%8E%E7%BF%BA-1">李翺1</a>。</p></li>
<li><p><span id="唐轶二十一-舒元舆-3"></span> <span id="唐轶二十一-舒守谦-3"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E6%96%87%E5%AE%97-5">唐文宗5</a>。</p></li>
<li><p><span id="唐轶二十一-舒元舆-4"></span> <span id="唐轶二十一-舒守谦-4"></span>
舒守谦即元舆之族也，聪敏慧悟，富有春秋。元舆以源流非远，而礼遇颇厚，经岁处元舆舍，未尝一日间怠于车服饮馔。元舆谓之犹子，荐取明经第，官历秘书郎。及持相印，许列清曹命之。无何，末年以非过怒守谦，至于朔旦伏谒，顿不相见。由是日加谴责，亦为童仆辈白眼。守谦既不自安，遂置书于门下，辞往江南。元舆亦不见问。翌日办装出长安，咨嗟蹇分，怊怅自失，即驻马回望，泣涕涟洳。始达昭应，忽闻元舆之祸，释然惊喜。是时于宰相宅收捕家口，不问亲疏并从诛戮。《杜阳杂编》中。又《广记》一五六引。《唐语林》六。</p></li>
</ol>
</div>
<div id="李-训" class="section level2">
<h2>
<span class="header-section-number">71.45</span> 李　训<a class="anchor" aria-label="anchor" href="#%E6%9D%8E-%E8%AE%AD"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十一-李训-1"></span>
训为人长大美貌，口辩无前，常以英雄自任。会郑注介上党，出洛阳。训慨然太息曰：「当世操权力者龌龊苛细，无足与言。吾闻郑注为人好义而求奇士，且通于内官，易为因缘。」乃往说之。注见训大惊，如旧相识，遂结为死交。及注赴阙，请训行京师，为卜居供给，日夕往来，乘间奏于上。《甘露记》（《通鉴考异》二一）。</p></li>
<li><p><span id="唐轶二十一-李训-2"></span>
训除名，流象州，会恩归于东洛。投谒诸处困乏，〔李〕逢吉叱之不顾。会郑注宾副上党，路经东都，于道投之，广以古今义烈披述衷款。注本凶邪，趋而附之，自此豁然相然诺，情契稠叠。及注征赴阙，训随而到京，别第安置。注因陈奏，言训文学优盛无比，上纳之。太和八年三月，以布衣在翰林，注之援也。《开成纪事》（《通鉴考异》二一）。</p></li>
<li><p><span id="唐轶二十一-李训-3"></span>
郑注以方术进，举引朋党，荐《周易》博士李训，召入内署，为侍讲《周易》学士。敏捷有口辩，涉猎五经，言及《左氏》，以探上意。上幸蓬莱殿阅书，召训问曰：「〔许〕康佐所进《春秋列国经传》，朕览之久矣。战国时事，历历明白。朕曾问康佐：吴人伐越，获俘以为阍，杀吴子余祭；康佐云『穷究未精』，卿谓如何？」训曰：「吴人伐越获俘，俘即罪人，如今之所谓『生口』也。不杀，下蚕室肉刑，古谓之『阍寺』，即今之中使也。吴子，是国君长；余祭，名也。使中使主守舟楫，余祭往观之，为中使所杀。」上嗟叹。训曰：「君不近刑臣；近刑臣，即轻死之道也。吴子远贤良，亲刑臣，而有斯祸。鲁史书之，以垂鉴戒。」上曰：「左右密近刑臣多矣！余祭之祸，安得不虑？」训曰：「陛下睿圣，留意于未萌。若欲去泰去甚，臣愿遵圣算。累圣知之而不能远，恶之而不能去，睿旨如此，天下幸甚！」时郑注任工部尚书、侍讲学士，乃与训斥逐贤良，阴搆奸蠹，遂有甘露之事。《唐语林》六。《补国史》（《通鉴考异》二一）。</p></li>
<li><p><span id="唐轶二十一-李训-4"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E6%96%87%E5%AE%97-25">唐文宗25</a>。</p></li>
<li><p><span id="唐轶二十一-李训-5"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html#%E5%94%90%E8%BD%B6%E4%BA%8C%E5%8D%81%E4%BA%8C-%E5%AE%97%E5%AF%86-1">宗密1</a>。</p></li>
</ol>
</div>
<div id="郑-注" class="section level2">
<h2>
<span class="header-section-number">71.46</span> 郑　注<a class="anchor" aria-label="anchor" href="#%E9%83%91-%E6%B3%A8"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十一-郑注-1"></span>
越州上虞县过江二十余里，有南宝寺，在南宝村，过横岭则到。有好事者寻访山水，登岭行倦，息于树下，有村叟亦歇焉，共话山川形胜。指顾之间，见路侧一坟，老叟曰：「此坟若是丈夫，则无可说；若是女人，则子当为三公。」好事者异其言，访于寺僧，村民有知者曰：「此郑注母墓也。初，元和中，寺有女家人与村民石生通焉，有一儿，十余岁时，有客僧姓郑游止寺中，病苦痢逾月，寺僧常令此儿供给汤粥，甚得气力，拟乞为童子将去，问可否。诸僧曰：『其父石生存，待为问之。石生许可，固无所恡。』三纲问石生，生乃许焉。僧将去，因姓郑氏。僧以方书伎术教之，又别遇方士，颇精游艺，交谒王公，因遂荣达。大和中，恩渥隆异，除凤府节度使，因坐事伏诛，即郑注也。其母死后，寺僧葬于岭上。」则是老叟所指之坟也。《录异记》八。</p></li>
<li><p><span id="唐轶二十一-郑注-2"></span>
〔大和〕五年，金吾将军孟文亮出镇邠郊，以与注姻懿之故，奏为军司马。路经奉天，防遏使、御史大夫王从亮薄其为人，不为之礼。注毁从亮于守澄，竟为守澄诬构，决杖投荒。未几，文亮没，罢职还城，守澄潜置为军画。时泽潞刘从谏本欲诛注，忌其权势，因辟为节度副使。才至潞州，涉旬之间，会上乖愈，大和七年十一月，驿征之赴阙，偶遭其时，圣体获愈；上悦之。自此恩宠渐隆，凡台省府县军戎，莫不从风。七年九月十三日，侍御史李款弹注「内通敕使，外连朝臣，两地往来，卜射财货，昼伏夜动，干窃化权，人不敢言，道路以目。城社转固，恐为祸胎，罪不容诛，理合显戮，其郑注请付有司」。时王涯重处台司，注之所致，又虑守澄党援，遂寝不行。注潜遁军司矣。《开成纪事》（《通鉴考异》二○）。参见李款1。</p></li>
<li><p><span id="唐轶二十一-郑注-3"></span>
八年春暮，上对宰相叹天下无名医，便及郑注，精于服食。或欲置于翰林伎术院，或欲令为左神策判官。注自称衣冠，皆不愿此职。〔王〕守澄遂托〔刘〕从谏奏为行军司马。及赴职，宗闵又自山南令判官杨俭至泽潞与从谏要约，令郤荐入。《文武两朝献替记》（《通鉴考异》二○）。</p></li>
<li><p><span id="唐轶二十一-郑注-4"></span>
注引舒元舆、李训俱擢相庭。注自诣宰臣李固言求凤翔节度使，固言刚劲不许，惟王涯、贾𫗧赞从其事。《开成纪事》（《通鉴考异》二一）。</p></li>
<li><p><span id="唐轶二十一-郑注-5"></span>
郑注镇凤翔，皆择贞正之士以为幕席，亦欲遏其邪行。及注败，皆为监军所诛。《南部新书》甲。</p></li>
<li><p><span id="唐轶二十一-郑注-6"></span>
郑注奸险，左道荧惑人主，为天下侧目。郑镇凤翔日，有草如茵，生于紫金带上。注既心有所图，乃喜谓芝瑞。识者以物反其所。夫草生于土，常也，今生于金，是反常也。郑氏之祸将至，其不久矣。《杜阳杂编》中。</p></li>
<li><p><span id="唐轶二十一-郑注-7"></span>
太和中，郑注中纳山木如市，一根有至万钱者。郑覃力奏，勅以禁绝。《南部新书》壬。</p></li>
<li><p><span id="唐轶二十一-郑注-8"></span>
郑注诛后，纳绢一百万疋，他物可知矣。《南部新书》丙。</p></li>
<li><p><span id="唐轶二十一-郑注-9"></span>
瓜恶香，香中尤忌麝。郑注大和初赴职河中，姬妾百余，尽骑，香气数里，逆于人鼻。是岁自京至河中所过路，瓜尽死，一蔕不获。《酉阳杂俎》前集一九。又《广记》四一一引。</p></li>
</ol>
</div>
<div id="李-石-1" class="section level2">
<h2>
<span class="header-section-number">71.47</span> 李　石<a class="anchor" aria-label="anchor" href="#%E6%9D%8E-%E7%9F%B3-1"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十一-李石-1"></span>
李相公石，是庾尚书承宣门生。不数年，李佐魏博军，因奏事，特赐紫，而庾尚衣绯。人谓李侍御将紫底绯上座主。《因话录》三。《唐语林》四。</p></li>
<li><p><span id="唐轶二十一-李石-2"></span>
庾承宣主文，后六七年方衣金紫，时门生李石，先于内庭恩锡矣。承宣拜命之初，石以所服紫袍金鱼拜献座主。《唐摭言》一五。又《广记》一八一引。《卓异记》。《广卓异记》一九。</p></li>
<li><p><span id="唐轶二十一-李石-3"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E6%96%87%E5%AE%97-8">唐文宗8</a>。</p></li>
<li><p><span id="唐轶二十一-李石-4"></span>
李石相公镇荆，崔魏公在宾席，未几公擢拜翰林，明年登相位，时石犹在镇。故贺书曰：「宾筵初起，曾陪罇俎之欢；将幕未移，已在陶钧之下。」此李骘之词也。时为节度巡官。《唐摭言》一五。《唐书》（《广卓异记》七）。《唐语林》四。</p></li>
<li><p><span id="唐轶二十一-李石-5"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html#%E5%94%90%E8%BD%B6%E4%BA%8C%E5%8D%81%E4%B8%80-%E6%9D%8E%E7%A8%8B-8">李程8</a>。</p></li>
<li><p><span id="唐轶二十一-李石-6"></span>
三枝槐。相国李石河中永乐有宅，庭槐一本抽三枝，直过堂前屋脊，一枝不及。相国同堂兄弟三人，曰石，曰程，皆登第宰执，唯福一人，历七镇使相而已。《酉阳杂俎》续集一○。又《广记》四○七引。《玉泉子》。参看李福3。</p></li>
</ol>
</div>
<div id="郑-覃" class="section level2">
<h2>
<span class="header-section-number">71.48</span> 郑　覃<a class="anchor" aria-label="anchor" href="#%E9%83%91-%E8%A6%83"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十一-郑覃-1"></span>
郑覃历官三十任，未尝出都门，便登相位，以至于终。《独异志》上。《南部新书》癸。</p></li>
<li><p><span id="唐轶二十一-郑覃-2"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E6%96%87%E5%AE%97-31">唐文宗31</a>。</p></li>
<li><p><span id="唐轶二十一-郑覃-3"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E6%96%87%E5%AE%97-36">唐文宗36</a>、陈夷行1。</p></li>
</ol>
</div>
<div id="陈夷行" class="section level2">
<h2>
<span class="header-section-number">71.49</span> 陈夷行<a class="anchor" aria-label="anchor" href="#%E9%99%88%E5%A4%B7%E8%A1%8C"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十一-陈夷行-1"></span>
陈夷行，字周道。文宗时，仙韶乐工尉迟璋授王府率，右拾遗李洵直当衙论奏。郑覃、杨嗣复嫌以细故，谓洵直近名，夷行曰：「谏官当衙，正须论宰相得失，彼贱工安足言？然亦不可置不用。」帝即徙璋。《唐语林》六。参见唐文宗36。　案：《阙史》下及《旧唐书·陈夷行传》载此事，「李洵直」作「窦洵直」，是。</li>
</ol>
</div>
<div id="杨嗣复" class="section level2">
<h2>
<span class="header-section-number">71.50</span> 杨嗣复<a class="anchor" aria-label="anchor" href="#%E6%9D%A8%E5%97%A3%E5%A4%8D"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十一-杨嗣复-1"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html#%E5%94%90%E8%BD%B6%E5%8D%81%E4%B9%9D-%E6%AD%A6%E5%85%83%E8%A1%A1-3">武元衡3</a>。</p></li>
<li><p><span id="唐轶二十一-杨嗣复-2"></span>
〔开成四年〕宰臣杨嗣复累上表请退，优诏不许，寻又遣内官弓箭库使张克己就第宣曰：「凡大臣引退，或以年以疾，未有尚勇退之名，忘君臣大义。卿心以为知止，朕却以为近名。大臣进退，须系朕心，不可因侪列之一言，决然舍朕，于理未当。卿更思之。明日朕开延英，即便须参假候对。卿若不至，朕亦不坐。」及翌日，惶遽朝谒。上又慰安勉励曰：「我未放卿，焉得舍我？」其委重如此。《唐会要》五三。</p></li>
<li><p><span id="唐轶二十一-杨嗣复-3"></span>
韦温迁右丞。文宗时，姚勗按大狱，帝以为能，擢职方员外郎。温上言：「郎官清选，不可赏能吏。」帝问故，杨嗣复对曰：「勗，名臣后，治行无疵。若吏才干而不入清选，他日孰肯当剧事者？此衰晋风，不可以法。」《唐语林》六。</p></li>
<li><p><span id="唐轶二十一-杨嗣复-4"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html#%E5%94%90%E8%BD%B6%E4%BA%8C%E5%8D%81%E4%BA%8C-%E5%88%98%E8%95%A1-2">刘蕡2</a>。</p></li>
<li><p><span id="唐轶二十一-杨嗣复-5"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html#%E5%94%90%E8%BD%B6%E4%BA%8C%E5%8D%81%E4%B8%80-%E9%99%88%E5%A4%B7%E8%A1%8C-1">陈夷行1</a>。</p></li>
<li><p><span id="唐轶二十一-杨嗣复-6"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html#%E5%94%90%E8%BD%B6%E4%BA%8C%E5%8D%81%E4%B8%89-%E6%9D%8E%E5%BE%B7%E8%A3%95-23">李德裕23</a>。</p></li>
</ol>
</div>
<div id="李-珏" class="section level2">
<h2>
<span class="header-section-number">71.51</span> 李　珏<a class="anchor" aria-label="anchor" href="#%E6%9D%8E-%E7%8F%8F"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十一-李珏-1"></span>
武宗朝，任宰臣李德裕，虽丞相子，文学过人。性孤峭，嫉朋党如仇讐，挤牛僧孺、李宗闵、崔珙于岭南，杨嗣复、贞穆李公珏庭裕亲外叔祖。以会昌初册立事，亦七年岭外。上即位之后，岭表五相同日迁北。以吏部尚书李珏为检校尚书左仆射，充淮南节度使。珏字待价，赵郡赞皇人。早孤，居淮阴，事母以孝闻。弱冠徙之。举明经，李绛为华州刺史，一见谓人曰：「日角珠庭，非常人也。当掇进士科，明经碌碌，非子发迹之路。」一举不第。应进士，许孟容为宗伯，擢居上第。释褐，署乌重胤三城推官。调进书判高等，授渭南尉，迁左拾遗，左迁下邳令。丁母忧，庐居三年，不入室。免丧，诸侯羔雁，四府齐至门，皆不就。牛僧孺为武昌节度使，奏章先达银台，授殿中侍御史、内供奉、武昌掌书记。征归御史府。韦处厚秉政，一见笑曰：「清庙器，岂击搏者乎？」擢拜礼部员外，改吏部员外。李宗闵为相，以品流程式为己任，擢掌书命，改司勋员外、库部郎中。文宗召充翰林学士。珏风格端肃，属词敏赡，恩倾一时。累迁户部侍郎、承旨，许立相者屡矣。郑注以药术为侍讲学士，李训自流人召入内廷，珏未尝私焉。训、注交谮，贬江州刺史。未几，训为相，造假甘露，谋上左右，与王涯等一十一人赤族伏诛，人方伏珏守正之祐。征为户部侍郎，与杨嗣复同日命相。上虽求理心切，终优游不断。同秉政者陈夷行、郑覃请经术孤单者进用，珏与嗣复论地胄词采者居先。每延英议政，率相矛盾，竟无成政，但寄颊舌而已。文宗宴驾，以犹子陈王成美当璧为托。建桓立顺，事由两军。颍王即位，贬昭州刺史。上即位，累迁河阳三城节度使，吏部尚书。至是，崔郸薨于淮南，辍之，抚理凡三载。薨，谥贞穆。《东观奏记》上。《南部新书》丁。《唐语林》三。</p></li>
<li><p><span id="唐轶二十一-李珏-2"></span>
与使主同时为相：杜佑、权德舆、牛僧孺、李珏。按德舆《杜公神道碑》云：「早忝宾席，晚联台座。」时牛公自中书侍郎出镇武昌，辟珏为书记。始授殿中侍御史。其后十余年间，珏已为户部侍郎、平章事，时牛公自右仆射再入为相，正共珏同列相庭，当代以为盛矣。《卓异记》。</p></li>
<li><p><span id="唐轶二十一-李珏-3"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html#%E5%94%90%E8%BD%B6%E4%BA%8C%E5%8D%81%E4%B8%89-%E6%9D%8E%E5%BE%B7%E8%A3%95-23">李德裕23</a>。</p></li>
<li><p><span id="唐轶二十一-李珏-4"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%94%90%E8%BD%B6%E4%B8%89-%E5%94%90%E6%96%87%E5%AE%97-30">唐文宗30</a>。</p></li>
</ol>
</div>
<div id="仇士良" class="section level2">
<h2>
<span class="header-section-number">71.52</span> 仇士良<a class="anchor" aria-label="anchor" href="#%E4%BB%87%E5%A3%AB%E8%89%AF"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十一-仇士良-1"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html#%E5%94%90%E8%BD%B6%E4%BA%8C%E5%8D%81%E4%BA%8C-%E8%96%9B%E5%85%83%E8%B5%8F-2">薛元赏2</a>。</p></li>
<li><p><span id="唐轶二十一-仇士良-2"></span>
见<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html#%E5%94%90%E8%BD%B6%E4%BA%8C%E5%8D%81%E4%BA%8C-%E8%A3%B4%E6%80%9D%E8%B0%A6-1">裴思谦1</a>。</p></li>
<li><p><span id="唐轶二十一-仇士良-3"></span>
元和初，酌酒犹用樽杓，所以丞相高公有「斟酌」之誉。虽数十人，一樽一杓，挹酒而散，了无遗滴。无何，稍用注子，其形若䓨，而盖、嘴、柄皆具。太和九年后，中贵人恶其名同郑注，乃去柄安系，若茗瓶而小异，目之曰「偏提」，论者亦利其便，且言柄有碍而屡倾仄。《资暇集》下。《事始》（《类说》三五、张本《说郛》一○）。《刘冯事始》（《绀珠集》一一、陶本《说郛》二六）。《唐语林》八。</p></li>
<li><p><span id="唐轶二十一-仇士良-4"></span>
赤明香，世传仇士良家脯名也。轻薄甘香，殷红浮脆，后世莫及。《清异录》下。</p></li>
</ol>
</div>
</div>
  <div class="chapter-nav">
<div class="prev"><a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html"><span class="header-section-number">70</span> 唐人轶事汇编卷二十</a></div>
<div class="next"><a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html"><span class="header-section-number">72</span> 唐人轶事汇编卷二十二</a></div>
</div></main><div class="col-md-3 col-lg-2 d-none d-md-block sidebar sidebar-chapter">
    <nav id="toc" data-toggle="toc" aria-label="On this page"><h2>On this page</h2>
      <ul class="nav navbar-nav">
<li><a class="nav-link" href="#%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80"><span class="header-section-number">71</span> 唐人轶事汇编卷二十一</a></li>
<li><a class="nav-link" href="#%E8%90%A7-%E4%BF%9B"><span class="header-section-number">71.1</span> 萧　俛</a></li>
<li><a class="nav-link" href="#%E6%AE%B5%E6%96%87%E6%98%8C"><span class="header-section-number">71.2</span> 段文昌</a></li>
<li><a class="nav-link" href="#%E5%B4%94-%E6%A4%8D"><span class="header-section-number">71.3</span> 崔　植</a></li>
<li><a class="nav-link" href="#%E7%AA%A6%E6%98%93%E7%9B%B4"><span class="header-section-number">71.4</span> 窦易直</a></li>
<li><a class="nav-link" href="#%E6%AD%A6%E5%84%92%E8%A1%A1"><span class="header-section-number">71.5</span> 武儒衡</a></li>
<li><a class="nav-link" href="#%E6%9D%8E-%E7%A8%8B"><span class="header-section-number">71.6</span> 李　程</a></li>
<li><a class="nav-link" href="#%E9%92%B1-%E5%BE%BD"><span class="header-section-number">71.7</span> 钱　徽</a></li>
<li><a class="nav-link" href="#%E6%B2%88%E4%BC%A0%E5%B8%88"><span class="header-section-number">71.8</span> 沈传师</a></li>
<li><a class="nav-link" href="#%E5%BE%90-%E6%99%A6"><span class="header-section-number">71.9</span> 徐　晦</a></li>
<li><a class="nav-link" href="#%E6%9D%8E-%E6%B6%89"><span class="header-section-number">71.10</span> 李　涉</a></li>
<li><a class="nav-link" href="#%E6%9D%8E-%E6%B8%A4"><span class="header-section-number">71.11</span> 李　渤</a></li>
<li><a class="nav-link" href="#%E6%9D%8E-%E8%82%87"><span class="header-section-number">71.12</span> 李　肇</a></li>
<li><a class="nav-link" href="#%E5%88%98%E6%A0%96%E6%A5%9A"><span class="header-section-number">71.13</span> 刘栖楚</a></li>
<li><a class="nav-link" href="#%E5%BC%A0%E5%8F%88%E6%96%B0"><span class="header-section-number">71.14</span> 张又新</a></li>
<li><a class="nav-link" href="#%E5%BC%A0%E6%9D%83%E8%88%86"><span class="header-section-number">71.15</span> 张权舆</a></li>
<li><a class="nav-link" href="#%E9%9F%A6-%E7%BB%B6"><span class="header-section-number">71.16</span> 韦　绶</a></li>
<li><a class="nav-link" href="#%E5%B4%94-%E5%92%B8"><span class="header-section-number">71.17</span> 崔　咸</a></li>
<li><a class="nav-link" href="#%E7%94%B0-%E5%B8%83"><span class="header-section-number">71.18</span> 田　布</a></li>
<li><a class="nav-link" href="#%E7%8E%8B%E6%99%BA%E5%85%B4"><span class="header-section-number">71.19</span> 王智兴</a></li>
<li><a class="nav-link" href="#%E5%8D%AB%E4%B8%AD%E8%A1%8C"><span class="header-section-number">71.20</span> 卫中行</a></li>
<li><a class="nav-link" href="#%E6%9D%83%E9%95%BF%E5%AD%BA"><span class="header-section-number">71.21</span> 权长孺</a></li>
<li><a class="nav-link" href="#%E7%8E%8B%E5%BA%AD%E5%87%91"><span class="header-section-number">71.22</span> 王庭凑</a></li>
<li><a class="nav-link" href="#%E5%BE%90-%E5%87%9D"><span class="header-section-number">71.23</span> 徐　凝</a></li>
<li><a class="nav-link" href="#%E5%BC%A0-%E7%A5%9C"><span class="header-section-number">71.24</span> 张　祜</a></li>
<li><a class="nav-link" href="#%E5%B4%94-%E6%B6%AF"><span class="header-section-number">71.25</span> 崔　涯</a></li>
<li><a class="nav-link" href="#%E8%B7%AF-%E8%B1%B9"><span class="header-section-number">71.26</span> 路　豹</a></li>
<li><a class="nav-link" href="#%E7%9A%87%E7%94%AB%E5%BC%98"><span class="header-section-number">71.27</span> 皇甫弘</a></li>
<li><a class="nav-link" href="#%E6%B5%A9%E8%99%9A%E8%88%9F"><span class="header-section-number">71.28</span> 浩虚舟</a></li>
<li><a class="nav-link" href="#%E6%9D%8E-%E7%BE%A4"><span class="header-section-number">71.29</span> 李　群</a></li>
<li><a class="nav-link" href="#%E6%9C%B1%E5%BA%86%E4%BD%99"><span class="header-section-number">71.30</span> 朱庆余</a></li>
<li><a class="nav-link" href="#%E5%88%98%E9%87%87%E6%98%A5"><span class="header-section-number">71.31</span> 刘采春</a></li>
<li><a class="nav-link" href="#%E6%96%87-%E6%BA%86"><span class="header-section-number">71.32</span> 文　溆</a></li>
<li><a class="nav-link" href="#%E9%9F%A9%E5%BF%97%E5%92%8C"><span class="header-section-number">71.33</span> 韩志和</a></li>
<li><a class="nav-link" href="#%E7%9F%B3%E7%81%AB%E8%83%A1"><span class="header-section-number">71.34</span> 石火胡</a></li>
<li><a class="nav-link" href="#%E8%A3%B4-%E8%88%AA"><span class="header-section-number">71.35</span> 裴　航</a></li>
<li><a class="nav-link" href="#%E9%9F%A6%E5%A4%84%E5%8E%9A"><span class="header-section-number">71.36</span> 韦处厚</a></li>
<li><a class="nav-link" href="#%E8%B7%AF-%E9%9A%8F"><span class="header-section-number">71.37</span> 路　随</a></li>
<li><a class="nav-link" href="#%E6%9D%8E%E5%AE%97%E9%97%B5"><span class="header-section-number">71.38</span> 李宗闵</a></li>
<li><a class="nav-link" href="#%E7%89%9B%E5%83%A7%E5%AD%BA"><span class="header-section-number">71.39</span> 牛僧孺</a></li>
<li><a class="nav-link" href="#%E6%9D%8E%E5%9B%BA%E8%A8%80"><span class="header-section-number">71.40</span> 李固言</a></li>
<li><a class="nav-link" href="#%E5%AE%8B%E7%94%B3%E9%94%A1"><span class="header-section-number">71.41</span> 宋申锡</a></li>
<li><a class="nav-link" href="#%E7%8E%8B-%E6%B6%AF"><span class="header-section-number">71.42</span> 王　涯</a></li>
<li><a class="nav-link" href="#%E8%B4%BE-%F0%AB%97%A7"><span class="header-section-number">71.43</span> 贾　𫗧</a></li>
<li><a class="nav-link" href="#%E8%88%92%E5%85%83%E8%88%86-%E8%88%92%E5%AE%88%E8%B0%A6"><span class="header-section-number">71.44</span> 舒元舆　舒守谦</a></li>
<li><a class="nav-link" href="#%E6%9D%8E-%E8%AE%AD"><span class="header-section-number">71.45</span> 李　训</a></li>
<li><a class="nav-link" href="#%E9%83%91-%E6%B3%A8"><span class="header-section-number">71.46</span> 郑　注</a></li>
<li><a class="nav-link" href="#%E6%9D%8E-%E7%9F%B3-1"><span class="header-section-number">71.47</span> 李　石</a></li>
<li><a class="nav-link" href="#%E9%83%91-%E8%A6%83"><span class="header-section-number">71.48</span> 郑　覃</a></li>
<li><a class="nav-link" href="#%E9%99%88%E5%A4%B7%E8%A1%8C"><span class="header-section-number">71.49</span> 陈夷行</a></li>
<li><a class="nav-link" href="#%E6%9D%A8%E5%97%A3%E5%A4%8D"><span class="header-section-number">71.50</span> 杨嗣复</a></li>
<li><a class="nav-link" href="#%E6%9D%8E-%E7%8F%8F"><span class="header-section-number">71.51</span> 李　珏</a></li>
<li><a class="nav-link" href="#%E4%BB%87%E5%A3%AB%E8%89%AF"><span class="header-section-number">71.52</span> 仇士良</a></li>
</ul>

      <div class="book-extra">
        <ul class="list-unstyled">
          
        </ul>
</div>
    </nav>
</div>

</div>
</div> <!-- .container -->

<footer class="bg-primary text-light mt-5"><div class="container"><div class="row">

  <div class="col-12 col-md-6 mt-3">
    <p>"<strong>历史上的一些人</strong>" was written by 林峰. It was last built on 2022-05-22.</p>
  </div>

  <div class="col-12 col-md-6 mt-3">
    <p>This book was built by the <a class="text-light" href="https://bookdown.org">bookdown</a> R package.</p>
  </div>

</div></div>
</footer>
</body>
</html>
