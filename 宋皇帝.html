<!DOCTYPE html>
<html lang="en">
<head>
<meta http-equiv="Content-Type" content="text/html; charset=UTF-8">
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>7 宋皇帝 | 历史上的一些人</title>
<meta name="author" content="林峰">
<meta name="description" content="7.1 宋仁宗  7.1.1 《宋人轶事汇编·卷二》 []{#-宋人轶事-1} 仁皇帝诞降，章懿后榻下生灵芝，一本四十二叶，以应享国四十二年之瑞云。《邵氏闻见后录》卷一。《能改斋漫录》卷十八。《尧山堂外纪》卷四十五。《玉芝堂谈荟》卷一。《坚瓠己集》卷四。 []{#-宋人轶事-2}...">
<meta name="generator" content="bookdown 0.26 with bs4_book()">
<meta property="og:title" content="7 宋皇帝 | 历史上的一些人">
<meta property="og:type" content="book">
<meta property="og:image" content="/images/cover_sheep_thinker.jpeg">
<meta property="og:description" content="7.1 宋仁宗  7.1.1 《宋人轶事汇编·卷二》 []{#-宋人轶事-1} 仁皇帝诞降，章懿后榻下生灵芝，一本四十二叶，以应享国四十二年之瑞云。《邵氏闻见后录》卷一。《能改斋漫录》卷十八。《尧山堂外纪》卷四十五。《玉芝堂谈荟》卷一。《坚瓠己集》卷四。 []{#-宋人轶事-2}...">
<meta name="twitter:card" content="summary">
<meta name="twitter:title" content="7 宋皇帝 | 历史上的一些人">
<meta name="twitter:description" content="7.1 宋仁宗  7.1.1 《宋人轶事汇编·卷二》 []{#-宋人轶事-1} 仁皇帝诞降，章懿后榻下生灵芝，一本四十二叶，以应享国四十二年之瑞云。《邵氏闻见后录》卷一。《能改斋漫录》卷十八。《尧山堂外纪》卷四十五。《玉芝堂谈荟》卷一。《坚瓠己集》卷四。 []{#-宋人轶事-2}...">
<meta name="twitter:image" content="/images/cover_sheep_thinker.jpeg">
<!-- JS --><script src="https://cdnjs.cloudflare.com/ajax/libs/clipboard.js/2.0.6/clipboard.min.js" integrity="sha256-inc5kl9MA1hkeYUt+EC3BhlIgyp/2jDIyBLS6k3UxPI=" crossorigin="anonymous"></script><script src="https://cdnjs.cloudflare.com/ajax/libs/fuse.js/6.4.6/fuse.js" integrity="sha512-zv6Ywkjyktsohkbp9bb45V6tEMoWhzFzXis+LrMehmJZZSys19Yxf1dopHx7WzIKxr5tK2dVcYmaCk2uqdjF4A==" crossorigin="anonymous"></script><script src="https://kit.fontawesome.com/6ecbd6c532.js" crossorigin="anonymous"></script><script src="libs/jquery-3.6.0/jquery-3.6.0.min.js"></script><meta name="viewport" content="width=device-width, initial-scale=1, shrink-to-fit=no">
<link href="libs/bootstrap-4.6.0/bootstrap.min.css" rel="stylesheet">
<script src="libs/bootstrap-4.6.0/bootstrap.bundle.min.js"></script><script src="libs/bs3compat-0.3.1/transition.js"></script><script src="libs/bs3compat-0.3.1/tabs.js"></script><script src="libs/bs3compat-0.3.1/bs3compat.js"></script><link href="libs/bs4_book-1.0.0/bs4_book.css" rel="stylesheet">
<script src="libs/bs4_book-1.0.0/bs4_book.js"></script><script src="libs/htmlwidgets-1.5.4/htmlwidgets.js"></script><script src="libs/viz-1.8.2/viz.js"></script><link href="libs/DiagrammeR-styles-0.2/styles.css" rel="stylesheet">
<script src="libs/grViz-binding-1.0.9/grViz.js"></script><script src="https://cdnjs.cloudflare.com/ajax/libs/autocomplete.js/0.38.0/autocomplete.jquery.min.js" integrity="sha512-GU9ayf+66Xx2TmpxqJpliWbT5PiGYxpaG8rfnBEk1LL8l1KGkRShhngwdXK1UgqhAzWpZHSiYPc09/NwDQIGyg==" crossorigin="anonymous"></script><script src="https://cdnjs.cloudflare.com/ajax/libs/mark.js/8.11.1/mark.min.js" integrity="sha512-5CYOlHXGh6QpOFA/TeTylKLWfB3ftPsde7AnmhuitiTX4K5SqCLBeKro6sPS8ilsz1Q4NRx3v8Ko2IBiszzdww==" crossorigin="anonymous"></script><!-- CSS --><style type="text/css">
    
    div.hanging-indent{margin-left: 1.5em; text-indent: -1.5em;}
  </style>
</head>
<body data-spy="scroll" data-target="#toc">

<div class="container-fluid">
<div class="row">
  <header class="col-sm-12 col-lg-3 sidebar sidebar-book"><a class="sr-only sr-only-focusable" href="#content">Skip to main content</a>

    <div class="d-flex align-items-start justify-content-between">
      <h1>
        <a href="index.html" title="">历史上的一些人</a>
      </h1>
      <button class="btn btn-outline-primary d-lg-none ml-2 mt-1" type="button" data-toggle="collapse" data-target="#main-nav" aria-expanded="true" aria-controls="main-nav"><i class="fas fa-bars"></i><span class="sr-only">Show table of contents</span></button>
    </div>

    <div id="main-nav" class="collapse-lg">
      <form role="search">
        <input id="search" class="form-control" type="search" placeholder="Search" aria-label="Search">
</form>

      <nav aria-label="Table of contents"><h2>Table of contents</h2>
        <ul class="book-toc list-unstyled">
<li><a class="" href="index.html"></a></li>
<li><a class="" href="%E6%9E%97%E5%B3%B0%E8%AF%84.html"><span class="header-section-number">1</span> 林峰评</a></li>
<li><a class="" href="%E4%B8%89%E5%9B%BD%E9%AD%8F%E5%B8%9D.html"><span class="header-section-number">2</span> 三国魏帝</a></li>
<li><a class="" href="%E4%B8%89%E5%9B%BD%E9%AD%8F%E5%AE%98%E5%91%98.html"><span class="header-section-number">3</span> 三国魏官员</a></li>
<li><a class="" href="%E4%B8%9C%E6%99%8B%E5%B8%9D.html"><span class="header-section-number">4</span> 东晋帝</a></li>
<li><a class="" href="%E5%94%90%E5%AE%98%E5%91%98.html"><span class="header-section-number">5</span> 唐官员</a></li>
<li><a class="" href="%E5%AE%8B%E5%B9%B4%E5%8F%B7.html"><span class="header-section-number">6</span> 宋年号</a></li>
<li><a class="active" href="%E5%AE%8B%E7%9A%87%E5%B8%9D.html"><span class="header-section-number">7</span> 宋皇帝</a></li>
<li><a class="" href="%E5%AE%8B%E5%AE%98%E5%91%98.html"><span class="header-section-number">8</span> 宋官员</a></li>
<li><a class="" href="%E5%AE%8B%E5%A5%B3%E6%80%A7.html"><span class="header-section-number">9</span> 宋女性</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E9%9B%B6.html"><span class="header-section-number">10</span> 宋人轶事汇编卷零</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80-3.html"><span class="header-section-number">11</span> 宋人轶事汇编卷一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C-4.html"><span class="header-section-number">12</span> 宋人轶事汇编卷二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html"><span class="header-section-number">13</span> 宋人轶事汇编卷三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html"><span class="header-section-number">14</span> 宋人轶事汇编卷四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html"><span class="header-section-number">15</span> 宋人轶事汇编卷五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html"><span class="header-section-number">16</span> 宋人轶事汇编卷六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html"><span class="header-section-number">17</span> 宋人轶事汇编卷七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB.html"><span class="header-section-number">18</span> 宋人轶事汇编卷八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D-1.html"><span class="header-section-number">19</span> 宋人轶事汇编卷九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81-1.html"><span class="header-section-number">20</span> 宋人轶事汇编卷十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html"><span class="header-section-number">21</span> 宋人轶事汇编卷十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html"><span class="header-section-number">22</span> 宋人轶事汇编卷十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html"><span class="header-section-number">23</span> 宋人轶事汇编卷十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html"><span class="header-section-number">24</span> 宋人轶事汇编卷十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html"><span class="header-section-number">25</span> 宋人轶事汇编卷十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html"><span class="header-section-number">26</span> 宋人轶事汇编卷十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html"><span class="header-section-number">27</span> 宋人轶事汇编卷十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html"><span class="header-section-number">28</span> 宋人轶事汇编卷十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html"><span class="header-section-number">29</span> 宋人轶事汇编卷十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html"><span class="header-section-number">30</span> 宋人轶事汇编卷二十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html"><span class="header-section-number">31</span> 宋人轶事汇编卷二十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html"><span class="header-section-number">32</span> 宋人轶事汇编卷二十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html"><span class="header-section-number">33</span> 宋人轶事汇编卷二十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html"><span class="header-section-number">34</span> 宋人轶事汇编卷二十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html"><span class="header-section-number">35</span> 宋人轶事汇编卷二十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html"><span class="header-section-number">36</span> 宋人轶事汇编卷二十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html"><span class="header-section-number">37</span> 宋人轶事汇编卷二十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html"><span class="header-section-number">38</span> 宋人轶事汇编卷二十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html"><span class="header-section-number">39</span> 宋人轶事汇编卷二十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html"><span class="header-section-number">40</span> 宋人轶事汇编卷三十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html"><span class="header-section-number">41</span> 宋人轶事汇编卷三十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html"><span class="header-section-number">42</span> 宋人轶事汇编卷三十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html"><span class="header-section-number">43</span> 宋人轶事汇编卷三十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html"><span class="header-section-number">44</span> 宋人轶事汇编卷三十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html"><span class="header-section-number">45</span> 宋人轶事汇编卷三十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html"><span class="header-section-number">46</span> 宋人轶事汇编卷三十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html"><span class="header-section-number">47</span> 宋人轶事汇编卷三十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html"><span class="header-section-number">48</span> 宋人轶事汇编卷三十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html"><span class="header-section-number">49</span> 宋人轶事汇编卷三十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B%E5%8D%81.html"><span class="header-section-number">50</span> 宋人轶事汇编卷四十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E9%9B%B6.html"><span class="header-section-number">51</span> 唐人轶事汇编卷零</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html"><span class="header-section-number">52</span> 唐人轶事汇编卷一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html"><span class="header-section-number">53</span> 唐人轶事汇编卷二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html"><span class="header-section-number">54</span> 唐人轶事汇编卷三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html"><span class="header-section-number">55</span> 唐人轶事汇编卷四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html"><span class="header-section-number">56</span> 唐人轶事汇编卷五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html"><span class="header-section-number">57</span> 唐人轶事汇编卷六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html"><span class="header-section-number">58</span> 唐人轶事汇编卷七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB-1.html"><span class="header-section-number">59</span> 唐人轶事汇编卷八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D.html"><span class="header-section-number">60</span> 唐人轶事汇编卷九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81.html"><span class="header-section-number">61</span> 唐人轶事汇编卷十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html"><span class="header-section-number">62</span> 唐人轶事汇编卷十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html"><span class="header-section-number">63</span> 唐人轶事汇编卷十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html"><span class="header-section-number">64</span> 唐人轶事汇编卷十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html"><span class="header-section-number">65</span> 唐人轶事汇编卷十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html"><span class="header-section-number">66</span> 唐人轶事汇编卷十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html"><span class="header-section-number">67</span> 唐人轶事汇编卷十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html"><span class="header-section-number">68</span> 唐人轶事汇编卷十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html"><span class="header-section-number">69</span> 唐人轶事汇编卷十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html"><span class="header-section-number">70</span> 唐人轶事汇编卷十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html"><span class="header-section-number">71</span> 唐人轶事汇编卷二十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html"><span class="header-section-number">72</span> 唐人轶事汇编卷二十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html"><span class="header-section-number">73</span> 唐人轶事汇编卷二十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html"><span class="header-section-number">74</span> 唐人轶事汇编卷二十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html"><span class="header-section-number">75</span> 唐人轶事汇编卷二十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html"><span class="header-section-number">76</span> 唐人轶事汇编卷二十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html"><span class="header-section-number">77</span> 唐人轶事汇编卷二十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html"><span class="header-section-number">78</span> 唐人轶事汇编卷二十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html"><span class="header-section-number">79</span> 唐人轶事汇编卷二十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html"><span class="header-section-number">80</span> 唐人轶事汇编卷二十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html"><span class="header-section-number">81</span> 唐人轶事汇编卷三十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html"><span class="header-section-number">82</span> 唐人轶事汇编卷三十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html"><span class="header-section-number">83</span> 唐人轶事汇编卷三十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html"><span class="header-section-number">84</span> 唐人轶事汇编卷三十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html"><span class="header-section-number">85</span> 唐人轶事汇编卷三十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html"><span class="header-section-number">86</span> 唐人轶事汇编卷三十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html"><span class="header-section-number">87</span> 唐人轶事汇编卷三十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html"><span class="header-section-number">88</span> 唐人轶事汇编卷三十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html"><span class="header-section-number">89</span> 唐人轶事汇编卷三十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html"><span class="header-section-number">90</span> 唐人轶事汇编卷三十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B%E5%8D%81.html"><span class="header-section-number">91</span> 唐人轶事汇编卷四十</a></li>
<li class="book-part">附录</li>
<li><a class="" href="references.html">参考文献</a></li>
</ul>

        <div class="book-extra">
          
        </div>
      </nav>
</div>
  </header><main class="col-sm-12 col-md-9 col-lg-7" id="content"><div id="宋皇帝" class="section level1" number="7">
<h1>
<span class="header-section-number">7</span> 宋皇帝<a class="anchor" aria-label="anchor" href="#%E5%AE%8B%E7%9A%87%E5%B8%9D"><i class="fas fa-link"></i></a>
</h1>
<div id="宋仁宗" class="section level2" number="7.1">
<h2>
<span class="header-section-number">7.1</span> 宋仁宗<a class="anchor" aria-label="anchor" href="#%E5%AE%8B%E4%BB%81%E5%AE%97"><i class="fas fa-link"></i></a>
</h2>
<div id="宋人轶事汇编卷二" class="section level3" number="7.1.1">
<h3>
<span class="header-section-number">7.1.1</span> 《宋人轶事汇编·卷二》<a class="anchor" aria-label="anchor" href="#%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C"><i class="fas fa-link"></i></a>
</h3>
<ol style="list-style-type: decimal">
<li><p>[]{#-宋人轶事-1} 仁皇帝诞降，章懿后榻下生灵芝，一本四十二叶，以应享国四十二年之瑞云。《邵氏闻见后录》卷一。《能改斋漫录》卷十八。《尧山堂外纪》卷四十五。《玉芝堂谈荟》卷一。《坚瓠己集》卷四。</p></li>
<li><p>[]{#-宋人轶事-2} 真宗久无嗣，用方士拜章至上帝所，有赤脚大仙微笑，上帝即遣大仙为嗣。大仙辞之，帝曰：’当遣个好人去相辅赞。’仁宗在禁中未尝鞋，惟坐殿方御鞋袜，下扆即去之。《养疴漫笔》。《贵耳集》卷中。</p></li>
<li><p>[]{#-宋人轶事-3} 宋真宗无子，尝于宫中祝天求嗣。上帝以问诸真，唯赤脚大仙一笑。既而宫人李氏诞生仁宗，既生，哭不止。真宗揭榜通衢，有能止太子啼哭者厚赏之。有道士至阙，言能止儿啼。真宗召入，以手抚之曰：‘莫叫，莫叫，何似当初莫笑。’哭遂止。少时在宫中，所着鞋袜悉去之，禁中皆呼为‘赤脚仙人’。《坚瓠己集》卷四。《尧山堂外纪》卷四十五。</p></li>
<li><p>[]{#-宋人轶事-4} 见李宸妃1。</p></li>
<li><p>[]{#-宋人轶事-5} 仁宗在春宫，乘闲时画马为戏，内臣多乞之。张文懿为太子谕德，亦从乞之。上曰：’师父岂可与马也？’乃大书‘寅亮天地弼予一人’八字以遗之。文懿奏闻，内中交贺。要珰周怀政，上尝戏为哥哥，怀政走诣上乞书，上大书曰：’周家哥哥斩斩。’时以为戏也。其后退傅三入中书为相，怀政竟处极刑。《清虚杂着补阙》。</p></li>
<li><p>[]{#-宋人轶事-6} 见杨淑妃1。</p></li>
<li><p>[]{#-宋人轶事-7} 见程琳3。</p></li>
<li><p>[]{#-宋人轶事-8} 仁宗尝赐及第进士王尧臣等闻喜宴于琼林苑，遣内侍赐以御诗，又各人赐《中庸》书一轴，自后遂以为常。初，帝将以《中庸》赐进士，命辅臣录本，既上，使宰相张知白读之，至修身治人之道，必命反复陈之，帝倾听终篇，始罢。《遵尧录》卷四。</p></li>
<li><p>[]{#-宋人轶事-9} 天圣七年，曹侍中利用因侄汭聚无赖不轨，狱既具，有司欲尽劾交结利用者。时憸人幸其便，阴以文武四十余人讽之，俾深治。仁宗察之，急出手诏：’其文武臣僚，内有先曾与曹利用交结往还，曾被荐举及尝亲昵之人，并不得节外根问。其中虽有涉汭之事者，恐或诖误，亦不得深行锻炼。’其仁恤至此。是年，圣算方二十。《湘山野录》卷上。《宋朝事实类苑》卷五。</p></li>
<li><p>[]{#-宋人轶事-10} 明道二年二月十一日，仁宗行籍田礼。就耕位，侍中奉耒进御，上圭秉耒三推，礼仪使奏礼成，上曰：’朕既躬耕，不必泥古，愿终亩以劝天下。’礼仪使复奏，上遂耕十有二畦。翌日，作《籍田礼毕》诗赐宰臣已下和进，寻诏吕文靖公编为《籍田记》。时许开封国学举人陪位，因得免解。《渑水燕谈录》卷一。《宋朝事实类苑》卷四。</p></li>
<li><p>[]{#-宋人轶事-11} 见吕夷简15。</p></li>
<li><p>[]{#-宋人轶事-12} 见李宸妃4、5。</p></li>
<li><p>[]{#-宋人轶事-13} 见晏殊15。</p></li>
<li><p>[]{#-宋人轶事-14} 仁宗初即位，燕恭肃王以亲尊自居，上时遣使传诏，王坐不拜。使还以闻，上曰：’燕王朕叔父，毋妄言！’久而王闻之，稍自屈，奉藩臣礼。《后山谈丛》卷四。</p></li>
<li><p>[]{#-宋人轶事-15} 燕恭肃王轻施厚费，不计有无，常预借料钱，多至数岁，仁宗常诏有司复给，如是数矣。御史沈邈以谓‘不可以国之常入而奉无厌之求，愿使谕意’，上曰：‘御史误矣！太宗之子八人，今惟王尔。先帝之弟，朕之叔父也，每恨不能尽天下以为养，数岁之禄，不足计也。’《后山谈丛》卷四。《邵氏闻见后录》卷一。</p></li>
</ol>
<ol start="16" style="list-style-type: decimal">
<li><p><span id="宋仁宗-宋人轶事-16"></span> 仁宗初选郭氏为皇后，甚有姿色，然刚妬 <span style="color: magenta; font-size: 80%">dù。同“妒”</span> 无子，又尝与向美人争殴，帝以为不可母天下，废为庶人。
右司谏<a class="footnote-ref" tabindex="0" data-toggle="popover" data-content="&lt;p&gt;官名。《周礼》地官之属。主管督察吏民过失，选拔人才。唐门下省的谏官，有补阙﹑拾遗。宋太宗端拱初改补阙为左右司谏，掌讽谕规谏。元以后废。参阅《文献通考．职官四》。&lt;/p&gt;"><sup>95</sup></a>范仲淹谏曰：’后者所以长阴教 <span style="color: magenta; font-size: 80%">阴教。女子的教化</span> 而母万国，不宜以过失轻废之，且人孰无过，陛下当谕后失，置之别馆，择嫔妃老者劝导之，俟 <span style="color: magenta; font-size: 80%">sì。等待</span> 其悔而复宫。’书奏不纳，明日又率其属伏合<a class="footnote-ref" tabindex="0" data-toggle="popover" data-content="&lt;p&gt;据《新五代史．李琪传》载，唐朝大明宫中的紫宸殿称合，是天子于朔望日接见群臣的便殿(一说为前殿，见宋王溥《唐会要．大明宫》)。后因以”伏合”指朝臣俯伏合下向天子奏事。&lt;/p&gt;"><sup>96</sup></a>论列 <span style="color: magenta; font-size: 80%">指言官上书检举弹劾</span> ，帝遣中人押送中书商量。
宰相以汉唐有废后故事，仲淹曰：’上天姿尧舜，相公奈何以前世弊法累盛德？’御史中丞 <em>孔道辅</em> 又极论其不可。明日留班与宰相廷辨是非，仲淹等得罪，后遂废居瑶华宫。《遵尧录》卷四。</p></li>
<li><p>[]{#-宋人轶事-17} 见郭后4。</p></li>
<li><p>[]{#-宋人轶事-18} 郭后既废，京师富民号 <em>陈子城</em> <span style="color: magenta; font-size: 80%">子城乃官名</span> 者，因保庆杨太后纳女入宫，太后许以为后也。已至掖庭，将进御，勾当御药院 <em>阎士良</em> <span style="color: magenta; font-size: 80%">下条中阎文应之子。见<a href="https://zh.wikipedia.org/wiki/%E9%96%BB%E5%A3%AB%E8%89%AF">这里</a></span> 闻之，遽见上。上方披 <span style="color: magenta; font-size: 80%">翻开;翻阅</span> 《百叶图》择日，士良曰：’陛下读此何为？’上曰：’汝何问焉？’士良曰：’臣闻陛下欲纳陈氏女为后，信否？’上曰：’然。’士良曰：’陛下知子城使何官？’上曰：’不知也。’士良曰：’子城使，大臣家奴仆之官也。陛下若纳奴仆之女为后，岂不愧见公卿大夫邪？’上遽命出之。《涑水记闻》卷十。</p></li>
<li><p><span id="宋仁宗-宋人轶事-19"></span> 尚、杨二美人方有宠，每夕并侍上寝，上体为之弊，或累日不进食。 <span style="color: red; font-size: 80%"> [峰按] 典型纵欲过度</span>
中外忧惧，皆归罪二美人。<em>保庆杨太后</em> 亟 <span style="color: magenta; font-size: 80%">屡次；急切</span> 以为言，上未能去。入内内寺省都知 <em>阎文应</em> 日夕侍上，言之不已，上不胜烦，乃许。
文应即召毡车 <span style="color: magenta; font-size: 80%">以毛毡为篷的车子</span> 载之出，二美人涕泣，辞说云云，不肯行，文应搏 <span style="color: magenta; font-size: 80%">通“拍”。轻击;击 [beat]</span> 其颊，骂曰：’宫婢尚复何云！’即载送别宫。
明日，下诏以尚氏为女冠 <span style="color: magenta; font-size: 80%">女冠。在道教门中修道的女道士</span> ，杨氏为尼，立曹后。《涑水记闻》卷三。</p></li>
<li><p>[]{#-宋人轶事-20} 见滕宗谅1。</p></li>
<li><p>[]{#-宋人轶事-21} 见柳永2。</p></li>
<li><p>[]{#-宋人轶事-22} 见柳永4。</p></li>
<li><p>[]{#-宋人轶事-23} 见柳永6。</p></li>
<li><p>[]{#-宋人轶事-24} 仁宗圣性好学，博通古今，自即位，常开迩英讲筵，使侍讲、侍读日进经史，孜孜听览，中昃忘倦。有林瑀者，自言于《周易》得圣人秘义，每当人君即位之始，则以日辰支干配成一卦，以其象繇为人君所行之事，其说支离诡驳，不近人情。及为侍读，遽奏仁宗曰：’陛下即位，于卦得《需》，象曰“云上于天”，是陛下体天而变化也。其下曰“君子以饮食宴乐”，故臣愿陛下频宴游，务娱乐，穷水陆之奉，极玩好之美，则合卦体，当天心，而天下治矣。’仁宗骇其言。翌日，问贾魏公昌朝，魏公对曰：’此乃诬经籍以文奸言，真小人也。’仁宗大以为然，于是逐瑀，终身不齿录矣。《东轩笔录》卷三。《宋朝事实类苑》卷七十。</p></li>
<li><p>[]{#-宋人轶事-25} 仁宗初逐林瑀，一日执政奏事罢，因谈时政，而共美上以聪明睿智洞察小人之情者。仁宗曰：‘卿等谓林瑀去，而朝廷遂无小人耶？’执政曰：‘未谕圣旨，不识小人为谁？’仁宗从容曰：‘苏绅可侍读学士，知河阳。’《东轩笔录》卷九。《宋朝事实类苑》卷四。</p></li>
<li><p>[]{#-宋人轶事-26} 先鉴堂《朝野遗事》云：‘王文正公曾相真宗，吕许公夷简为参知政事。仁宗朝，吕为首相，王再入，议论多不合，王求去甚力。一日，上留许公，问所以处王公者。吕皇恐不敢当。上再三问之。曰：“王某先朝旧臣，当得使相，或洛或许，惟圣裁！”再问其次。曰：“无已，则大资政，或青或郓。”上首肯。吕甚喜，出省与宋宣献绶分路，忘相揖。晚报销学士院，诸子问，皆不答。夜深，独语晦叔曰：“次辅均劳矣。”明日，盛服入朝，则两麻也，吕判许州，王知郓州。仁宗圣断如此。’《宾退录》卷四。</p></li>
<li><p>[]{#-宋人轶事-27} 见石延年7。</p></li>
<li><p>[]{#-宋人轶事-28} 宝元、康定间，西方用兵，急于边用，言利者多捃摭细微，颇伤大体。仁宗厌之，乃诏曰：’议者并须究知本末，审可施用，若事已上而验白无状、事效不著者，当施重罚。’于是，轻肆者知畏而不敢妄言利害也。《渑水燕谈录》卷一。《宋朝事实类苑》卷四。</p></li>
<li><p>[]{#-宋人轶事-29} 富郑公弼，庆历中以知制诰使北虏还，仁宗嘉其有劳，命为枢密副使，郑公力辞不拜，乃改资政殿学士。一日，王拱辰言于上曰：’富弼亦何功之有？但能添金帛之数，厚夷狄而弊中国耳。’仁宗曰：’不然。朕所爱者土宇生民耳，财物非所惜也。’拱辰曰：’财物岂不出于生民耶？’仁宗曰：’国家经费，取之非一日之积，岁出以赐夷狄，亦未至困民。若兵兴调发，岁出不赀，非若今之缓取也。’拱辰曰：’犬戎无厌，好窥中国之隙。且陛下只有一女，万一欲请和亲，则如之何？’仁宗悯然动色曰：’苟利社稷，朕亦岂爱一女耶？’拱辰言塞，且知谮之不行也，遽曰：’臣不知陛下能屈己爱民如此，真尧舜之主也。’洒泣再拜而出。《东轩笔录》卷九。《宋朝事实类苑》卷四。</p></li>
<li><p>[]{#-宋人轶事-30} 庆历壬午岁，王师失律于西河好水川，亡没数巨将刘平、葛怀敏、任福等，石元孙陷虏。急奏入，已旬余，大臣固缓之。仁宗因御化成殿，一宽衣老卒拥帚扫木阴下，忽厉声长叹曰：’可惜刘太尉。’上怪问：’何故独语此？’老卒曰：’官家岂不知刘太尉与五六大将一时杀了？’上惊问：’汝何闻此？’老卒因舍帚，解衣带书进呈曰：’臣知营州西虎翼一营尽折，臣婿亦物故于西阵，此书乃家中人急报也。’上以书急召执政视之，大臣始具奏：’臣实得报，恐未审，候旦夕得其详，方议奏闻，乞自宽圣虑。’上厉声曰：’事至如此，犹言自宽圣虑，卿忍人也！’冢宰因谢病，乞骸骨。《玉壶清话》卷六。</p></li>
<li><p>[]{#-宋人轶事-31} 庆历中，滕子京守庆州，属羌数千人内附，滕厚加劳遗，以结其心。御史梁坚言滕妄费公库钱，仁宗曰：‘边帅以财利啗蕃部，此李牧故事，安可加罪！’《渑水燕谈录》卷一。《宋朝事实类苑》卷四。</p></li>
<li><p>[]{#-宋人轶事-32} 仁宗圣度深远，临事不惧。当宝元、康定之时，西夏元昊始叛，而刘平败死，京师为雨血。及报败闻，上喜曰：’天下平安久，故兵将不知战。今既衂，必自警。宜少须之，当有人出矣。’后果胜，而元昊请服。上又曰：’国家竭力事西陲，累数年，海内不无劳弊。今幸甫定，然宜防盗发，可诏天下为预防也。’会山东有王伦者焱起，转斗千余里，至淮南，郡县既多预备，故即得以杀捕矣。《铁围山丛谈》卷一。</p></li>
<li><p>[]{#-宋人轶事-33} 庆历三年五月旱，丁亥夜雨。戊子，宰相章得象等入贺，上曰：‘昨夜朕忽闻微雷，因起，露立于庭，仰天百拜以祷。须臾雨至，朕及嫔御衣皆沾湿，不敢避去，移刻雨霁，再拜而谢，方敢升阶。’得象对曰：‘非陛下至诚，何以感动天地！’上曰：‘比欲下诏罪己，避寝撤膳，又恐近于崇饰虚名，不若夙夜精心密祷为佳耳。’《涑水记闻》卷八。《宋朝事实类苑》卷四。</p></li>
<li><p>[]{#-宋人轶事-34} 仁皇帝庆历年，京师夏旱。谏官王公素乞亲行祷雨，帝曰：‘太史言月二日当雨，一日欲出祷。’公曰：‘臣非太史，是日不雨。’帝问故，公曰：‘陛下幸其当雨以祷，不诚也。不诚不可动天，臣故知不雨。’帝曰：‘明日祷雨醴泉观。’公曰：‘醴泉之近，犹外朝也，岂惮暑不远出耶？’帝每意动则耳赤，耳已尽赤，厉声曰：‘当祷西太乙宫。’公曰：‘乞传旨。’帝曰：‘车驾出郊不预告，卿不知典故。’公曰：‘国初以虞非常，今久太平，预告使百姓瞻望清光者众耳，无虞也。’谏官故不扈从，明日，特召王公以从。日色甚炽，埃雾涨天，帝玉色不怡。至琼林苑，回望西太乙宫，上有云气如香烟以起，少时，雷电雨甚至，帝却逍遥辇，御平辇，彻盖还宫。又明日，召公对，帝喜曰：‘朕自卿得雨，幸甚。’又曰：‘昨即殿庭雨立百拜，焚生龙脑香十七斤，至中夜，举体尽湿。’公曰：‘陛下事天当恭畏，然阴气足以致疾，亦当慎。’帝曰：‘念不雨，欲自以身为牺牲，何慎也。’《邵氏闻见后录》卷一。《清虚杂着补阙》。</p></li>
<li><p>[]{#-宋人轶事-35} 先公为谏官，论王德用进女口，仁宗初诘之，曰：’此宫禁事，卿何从知？’先公曰：’臣职在风闻，有之则陛下当改，无之则为妄传，何至诘其从来也。’仁宗笑曰：’朕真宗子，卿王某子，与他人不同，自有世契。德用所进女口，实有之，在朕左右，亦甚亲近，且留之如何？’先公曰：’若在疎远，虽留可也。臣之所论，正恐亲近。’仁宗色动，呼近珰曰：’王德用所进女口，各支钱三百贯，即今令出内东门，了急来奏。’遂涕下。先公曰：’陛下既以臣奏为然，亦不须如此之遽，且入禁中，徐遣之。’上曰：’朕虽为帝王，然人情同耳。苟见其泣涕不忍去，则恐朕亦不能出之。卿且留此以待报。’先公曰：’陛下从谏，古之哲王所未有，天下社稷幸甚！’久之，中使奏：’宫女已出东门。’上复动容而起。《闻见近录》。《邵氏闻见后录》卷一。《宋稗类钞》卷一。案：此‘先公’指王素，《道山清话》以为王文正〔曾〕事，误。</p></li>
<li><p>[]{#-宋人轶事-36} 庆历中，河北大水，仁宗忧形于色。有走马承受公事使臣到阙，即时召对，问河北水灾何如。使臣对曰：’怀山襄陵。’又问百姓如何，对曰：’如丧考妣。’上默然。既退，即诏閤门：’今后武臣上殿奏事，并须直说，不得过为文饰。’至今閤门有此条，遇有合奏事人，即预先告示。《梦溪笔谈》卷二十五。《续墨客挥犀》卷八。</p></li>
<li><p>[]{#-宋人轶事-37} 王君贶为三司使，乞更河北盐法，条约颇精密。仁庙批曰：’朕不忍河北军民顿食贵盐。’三司即时寝罢。后刻诏于北京望宸阁。《墨客挥犀》卷二。</p></li>
<li><p>[]{#-宋人轶事-38} 见陈执中9、10。</p></li>
<li><p>[]{#-宋人轶事-39} 庆历中，郎官吕觉者勘公事已回，登对自陈衣绯已久，乞改章服。仁宗曰：’待别差遣，与卿换章服。朕不欲因鞫狱与人恩泽，虑刻薄之徒，望风希进，加人深罪耳。’帝宽厚钦恤之德如此，庙号曰仁，不亦宜乎！《渑水燕谈录》卷一。《宋朝事实类苑》卷四。</p></li>
<li><p>[]{#-宋人轶事-40} 仁宗皇帝时，学士书诏，未尝有所增损。庆历七年春，旱，杨亿再当制，降诏中书门下，既进草，上以为罪己之辞未至也，令更撰之。其辞有‘乃自去冬，时雪不降，今春大旱，赤地千里，天威震动，以戒朕躬。兹用屈己，以谢愆归诚而上叩，冀高穹之降监，闵下民之无辜，与其降疾于人，不若移灾于朕’。自三月十九日避殿减膳，许中外实封言事。后三日，贾魏相，吴春卿罢枢密副使。又诏罢出猎。明日又诏南郊毋得上尊号。二十七日幸西太一宫祈雨，日色方炽，上命撤盖，既还，乃雨。又明日，宰相、参知政事降官，是日遂大雨，上作《喜雨》诗，赐二府。《宋朝事实类苑》卷四。案：杨亿，当是‘杨察’或‘杨伟’之误。</p></li>
<li><p>[]{#-宋人轶事-41} 慈圣光献皇后养女范观音得幸仁宗，温成患之。一岁大旱，仁宗祈雨甚切，至燃臂香以祷，宫人内珰皆右左燃之，祈雨之术备尽。天意弗答，上心忧惧。温成养母贾氏，宫中谓之贾婆婆，威动六宫，时相认之以为其姑，乃阴谓丞相请出宫人以弭灾变，上从之。温成乃白上，非出所亲厚者，莫能感天意。首出其养女以率六宫，范氏遂被出而雨未应。上问台官李柬之，曰：’惟册免议未行耳。’是夕锁院，贾氏营救不获，时相从工部侍郎拜武镇军节度使同中书门下平章事，判北京，雨遂霔。《闻见近录》。</p></li>
<li><p>[]{#-宋人轶事-42} 皇祐二年，有狂人冷青言，母王氏本宫人，因禁中火，出外。已尝得幸有娠，嫁冷绪而后生青，为药铺役人。与高继安者谋之，诣府自陈，并妄以神宗与其母绣抱肚为验。知府钱明逸见其姿状魁杰，惊愕起立。后明逸以狂人置不问，止送汝州编管。推官韩绛上言：’青留外非便，宜按正其罪，以绝群疑。’翰林学士赵亦言：’青果然，岂宜出外？若其妄言，则匹夫而希天子之位，法所当诛。’遂命并包拯按得奸状，与继安皆处死。钱明逸落翰林学士，以大龙图知蔡州，府推张式、李舜元皆补外。世妄以宰相陈执中希温成旨为此，故诛青时，京师昏雾四塞。殊不知执中已罢，是时宰相乃文、富二贤相，处大事岂有误哉？《默记》卷下。</p></li>
<li><p>[]{#-宋人轶事-43} 皇祐初，名僧谷全号全大道，以道行价重禅林，住庐山圆通寺。忽一男子货药入山，自云帝子。全见其状貌颇异，厚资其行，使往京师自陈。鞫治得其妄，迺都人冷绪之男青也，诛之。全坐黥配郴州，郡中令荷筑城之土。经岁，当盛暑，忽弛担市中，作颂云：’今朝六月六，老全受罪足。若不登天堂，定是入地狱。’言讫，趺坐而化。郡人即其地建塔焉。《挥麈余话》卷一。</p></li>
<li><p>[]{#-宋人轶事-44} 仁宗以广源蛮侬智高寇岭外，陷数州，乃遣狄武襄出督战。用延州蕃落骑兵，一鼓而破。捷至，帝愀然无喜色，曰：‘杀人多乎？’《能改斋漫录》卷十二。</p></li>
<li><p>[]{#-宋人轶事-45} 见张贵妃3。</p></li>
<li><p>[]{#-宋人轶事-46} 见张贵妃4。</p></li>
<li><p>[]{#-宋人轶事-47} 至和初，京师疫，太医进方，有用犀者，内出二株解之，其一株乃通天犀。内侍李舜举谓以为御所服带，上谓曰：’岂重于服御而不以疗民乎？’命工碎之。《宋朝事实类苑》卷四。《遵尧录》卷四。《昨非庵日纂》一集卷十一。</p></li>
<li><p>[]{#-宋人轶事-48} 见陈执中15、16。</p></li>
<li><p>[]{#-宋人轶事-49} 见文彦博28。</p></li>
<li><p>[]{#-宋人轶事-50} 仁宗皇帝至和间不豫，昏不知人者三日。既愈，自言梦行荆棘中，周章失路，有神人被金甲自天而下，谓帝曰：’天以陛下有仁心，锡一纪之寿。’帝曰：’吾何以归？’神人曰：’请以臣之车辂相送。’帝登车，问神何人，曰：’臣所谓葛将军者。’帝寤，令检案《道藏》，果有葛将军主天门事，因增其位号于大醮仪中，立庙京师。帝自此御朝，即拱嘿不言。大臣奏事，可即肯首，不即摇首。《邵氏闻见录》卷二。《春明退朝录》卷下。</p></li>
<li><p>[]{#-宋人轶事-51} 至和中，仁宗不豫，诸公议及嗣事，王德用时为枢密，辄合两手掌向额曰：‘奈此一尊菩萨何？’《侍讲日记》。</p></li>
<li><p>[]{#-宋人轶事-52} 嘉祐元年正月甲寅朔，上御大庆殿，立仗朝会。……既卷帘，上暴感风眩，冠冕欹侧，左右复下帘。或以指抉上口出涎，乃小愈。复卷帘，趣行礼而罢。戊午，宴契丹使者于紫宸殿，平章事文彦博奉觞诣御榻上寿，上顾曰：’不乐邪？’彦博知上有疾，猝愕无以对。然尚能终宴。己未，契丹使者入辞，置酒紫宸殿，使者入至庭中，上疾呼曰：’趣召使者升殿，朕几不相见。’语言无次。左右知上疾作，遽扶入禁中。……庚申，两府诣内东门小殿门起居。上自禁中大呼而出曰：’皇后与张茂则谋大逆！’语极纷错。宫人扶侍者皆随上而出，谓宰相曰：’相公且为天子肆赦消灾。’两府退，始议下赦。茂则，内侍也，上素不之喜，闻上语即自缢，左右救解，得不死。文彦博召茂则，责之曰：’天子有疾，谵言耳，汝何遽如是？汝若死，使中宫何所自容邪？’戒令常侍上左右，毋得辄离。曹后以是亦不敢辄近上左右。……戊辰以后，上神思寖清宁，然终不语，群臣奏事，大抵首肯而已。《涑水记闻》卷五。</p></li>
<li><p>[]{#-宋人轶事-53} 嘉祐初，仁宗寝疾，药未验。间召草泽，始用鍼，自脑后刺入，鍼方出，开眼曰：‘好惺惺。’翌日，圣体良已。自尔以其穴目为‘惺惺穴’。《鍼经》初无此名，或曰即风府也。《画墁录》。</p></li>
<li><p>[]{#-宋人轶事-54} 仁宗尝患腰疼，李公主荐一黥卒，即召见。用针刺腰，针才出，即奏云：’官家起行。’上如其言，行步如故，遂赐号兴龙穴。《孙公谈圃》卷上。</p></li>
<li><p>[]{#-宋人轶事-55} 嘉祐二年秋，北虏求仁皇帝御容。议者虑有厌胜之术，帝曰：’吾待虏厚，必不然。’遣御史中丞张昪遗之，虏主盛仪卫亲出迎，一见惊肃，再拜。语其下曰：’真圣主也。我若生中国，不过与之执鞭捧盖，为一都虞候耳。’其畏服如此。《邵氏闻见后录》卷一。</p></li>
<li><p>[]{#-宋人轶事-56} 刘沆为集贤相，欲以刁约为三司判官，与首台陈恭公议不合，刘再三言之，恭公始允。一日，刘作奏劄子，怀之，与恭公上殿，未及有言，而仁宗曰：’益州重地，谁可守者？’二相未对，仁宗曰：’知定州宋祁，其人也。’陈恭公曰：’益俗奢侈，宋喜游宴，恐非所宜。’仁宗曰：’至如刁约荒饮无度，犹在馆，宋祁有何不可知益州也？’刘公惘然惊惧，于是宋知成都，而不敢以约荐焉。《东轩笔录》卷十三。《宋朝事实类苑》卷四。</p></li>
<li><p>[]{#-宋人轶事-57} 见苏辙5。</p></li>
<li><p>[]{#-宋人轶事-58} 嘉祐六年三月，仁皇帝幸后苑，召宰执、侍从、台谏、馆阁以下赏花钓鱼，中觞，上赋诗：’晴旭晖晖花尽开，氤氲花气好风来。游丝罥絮萦行仗，堕蘂飘香入酒杯。鱼跃纹波时泼剌，鸎流深树久徘徊。青春朝野方无事，故许欢游近侍陪。’宰相韩琦，枢密曾公亮，参政张昪、孙抃，副枢欧阳修、陈旭以下皆和，帝独称赏韩琦‘轻阴阁雨迎天步，寒色留春送寿杯’之句。时翰林学士承旨宋祁久疾在告，明日和诗来上，帝览之已怅然。不数日祁薨，益加震悼云。《邵氏闻见后录》卷十七。</p></li>
<li><p>[]{#-宋人轶事-59} 先朝春月，多召两府、两制、三馆于后苑赏花、钓鱼、赋诗。自赵元昊背诞，西陲用兵，废缺甚久。嘉祐末，仁宗始复修故事，群臣和御制诗。是日，微阴寒，韩魏公时为首相，诗卒章云：’轻云阁雨迎天仗，寒色留春入寿杯。二十年前曾侍宴，台司今日喜重陪。’时内侍都知任守忠，尝以滑稽侍上，从容言曰：’韩琦诗讥陛下。’上愕然，问其故。守忠曰：’讥陛下游宴太频。’上为之笑。《温公续诗话》。《尧山堂外纪》卷四十七。</p></li>
<li><p>[]{#-宋人轶事-60} 见王安石33。</p></li>
<li><p>[]{#-宋人轶事-61} 嘉祐末，帝复修赏花钓鱼故事，御制诗云：‘晴旭辉辉苑蘌开，氤氲花气好风来。游丝罥絮萦行仗，堕蕊飘香入酒杯。鱼跃文波时泼剌，莺留深树久徘徊。青春朝野方无事，故许游观近侍陪。’诗中‘徘徊’二字别无他义，而群臣属和篇篇用之。及诗罢，再就座。教坊中进杂戏，为数人寻访税第者，诣一宅观之，至前堂，徘徊不去。又至后堂东西序，复徘徊不去。其一人笑曰：‘可则可矣，但未免徘徊太多耳。’《尧山堂外纪》卷四十五。《宋诗纪事》卷一引《苏魏公语录》。</p></li>
<li><p>[]{#-宋人轶事-62} 仁宗嘉祐中，宴近臣于群玉殿，尝以墨赐之，其文曰‘新安香墨’。其后翰林诸君承赐者，皆双脊龙样，尤为佳品。《渑水燕谈录》卷八。《宋朝事实类苑》卷五十。</p></li>
<li><p>[]{#-宋人轶事-63} 王迥遇女仙周瑶英事，……盛传天下，禁中亦知。是时，皇嗣屡夭。晏元献为相，一日，遣人请召迥之父郎官王璐至私第，款密久之。王璐不测其意。忽问曰：’贤郎与神仙游，其人名在帝所，果否？’王璐惊惶，不知所对，徐曰：’此子心疾，为妖鬼所凭，为家中之害，所不胜言。’晏曰：’无深讳。不知每与贤郎言未来之事，有验否？’王璐对曰：’间有后验，而未尝问也。’晏曰：’此上旨也。上令殊呼郎中密托令似，以皇子屡夭，深轸上心，试于帝所问早晚之期，与后来皇子还得定否。’王璐曰：’不敢辞。’后数日，来云：’密言谩令小子问之。小子言，其人亲到九天，见主典簿籍者，言圣上若以族从为嗣，即圣祚绵久，未见诞育之期也。虽其言若此，愿相公勿以为信，以保家族。’晏公默然。其后闻所奏者，亦不敢尽言。《默记》卷上。</p></li>
<li><p>[]{#-宋人轶事-64} 许相文节张公，嘉祐中长宪台，言事无所避。一日，仁宗慰之曰：’卿孤寒，凡言照管。’公再拜，对曰：’臣非孤寒，陛下乃孤寒。’上曰：’何也？’曰：’臣家有妻孥，外有亲戚友。陛下惟中宫二人而已，岂非孤寒？’上罢入内，光献觉上色不怡，进早膳踌躇。光献启问，以公语道之，光献挥洒，上亦随睫。自尔立贤之意遂决。《画墁录》。</p></li>
<li><p>[]{#-宋人轶事-65} 见张昪6。</p></li>
<li><p>[]{#-宋人轶事-66} 韩忠献当国，召王翰林珪至中书，受立英宗为皇子诏。王曰：’此事须面得旨。’中书以为得体。及对，乃曰：’事出陛下耶，大臣耶？今宫中有将临月者，姑俟之可乎？’上曰：’事出朕意，天使朕有子，则豫王不夭矣。立之以慰人心。’又曰：’为谁之子而立之？’上曰：’天知地闻，濮王子也。’遂退。草诏，诏有‘濮安懿王之子，犹朕子也’之句。《闻见近录》。</p></li>
<li><p>[]{#-宋人轶事-67} 仁庙皇嗣未立，群臣多言，独韩魏公有力。一日，殿上陈宗庙大计。上不得已，颔之，遂降诏立濮邸。比车驾还宫，不食者再，左右问安否，上垂涕曰：’汝不知，我今日已有交代。’宫人有数某妃将入阁者曰：’何遽使他人为？’上曰：’是他韩琦，已处置了。’复泣下。晚年每遇真庙讳日，群臣拜慰，必闻上恸哭，其声哀咽。《孙公谈圃》卷中。</p></li>
<li><p>[]{#-宋人轶事-68} 仁宗时，苑中亲作一亭，甚华，仁宗自名之曰迎曙亭。已而寤，乃英宗名也，改之曰迎旭亭。仁宗以‘旭’字未安，又改之曰迎煦亭。皆默符英皇之名，神宗嫌名，今上御名也。天命符瑞之验，预有定哉！《师友谈记》。《癸辛杂识》前集。</p></li>
<li><p>[]{#-宋人轶事-69} 仁庙晚未得嗣，天意颇无聊，稍事燕游。一日于后苑龙翔池南作两小亭，东一亭曰迎曙。未几，立皇侄为皇子，而赐名适与亭名合。不一年即位，是为英宗。《铁围山丛谈》卷一。</p></li>
<li><p>[]{#-宋人轶事-70} 仁宗晚年久不豫，渐复康平，御朝。忽一日，命宫嫔妃主游后苑。乘小辇东向，欲登城堞。遥见一小亭，榜曰‘迎曙’。仁宗不悦，即时回辇。翌日上仙，而英宗登极。《能改斋漫录》卷十八。《癸辛杂识》前集。《宋稗类钞》卷一。</p></li>
<li><p>[]{#-宋人轶事-71} 昭陵上宾前一月，每夜太庙中有哭声，不敢奏。一日，太宗神御前香案自坏。《道山清话》。《行营杂录》。</p></li>
<li><p>[]{#-宋人轶事-72} 仁宗皇帝初升遐，禁中永昌郡夫人翁氏位有私身韩蛊者，自言尝汲水，仁宗见龙绕其身，因幸之，留其钏。复遗以物为验，遂称有娠。既逾期不产，按验，皆蛊之诈。得其钏于佛阁土中，乃蛊自埋也。翁氏削一资，杖韩蛊，配尼寺为童。初，执政请诛之，光献太后曰：‘置蛊于尼寺，欲令外人尽知其诈。若杀之，则必谓蛊实生子也。’《邵氏闻见录》卷二。</p></li>
<li><p>[]{#-宋人轶事-73} 仁宗皇帝嘉祐八年三月二十九日升遐，遗诏到洛，伯温时年七岁，尚记城中军民以至妇人孺子，朝夕东向号泣，纸烟蔽空，天日无光。时舅氏王元修自京师过洛，为先公言京师罢市巷哭，数日不绝，虽乞丐者与小儿皆焚纸钱，哭于大内之前。又有周长孺都官赴剑州普安知县，行乱山中，见汲水妇人，亦载白纸行哭。《邵氏闻见录》卷二。</p></li>
<li><p>[]{#-宋人轶事-74} 仁宗在位四十年，边奏不入御阁。每大事，赐宴二府，合议以闻。仁宗崩，讣于契丹，所过聚哭。既讣，其主号恸执使者手曰：’四十二年不识兵矣！’葬而来祭，以黄白罗为钱，他亦称是。仁宗崩，天下丧之如亲，余时为童，与同僚聚哭，不自知其哀也。仁宗既疾，京师小儿会阙下，然首臂以祈福，日数百人，有司不能禁。将葬，无老幼男女，哭哀以过丧。《后山谈丛》卷三。</p></li>
<li><p>[]{#-宋人轶事-75} 仁皇帝崩，遣使讣于契丹，燕境之人无远近皆聚哭。虏主执使者手号恸曰：’四十二年不识兵革矣。’其后北朝葬仁皇帝所赐御衣，严事之，如其祖宗陵墓云。《邵氏闻见后录》卷一。《后山谈丛》卷三。</p></li>
<li><p>[]{#-宋人轶事-76} 虏主为太子时，杂入国使人中，雄州密以闻。仁宗召入禁中，俾见皇后，待以厚礼。临归，抚之曰：’吾与汝一家也，异日惟盟好是念，唯生灵是爱。’故虏主感之。《邵氏闻见录》卷二。</p></li>
<li><p>[]{#-宋人轶事-77} 仁宗御马有名玉逍遥者，马色白，其乘之安如舆辇也。圉人云：’马行步有尺度，徐疾皆中节。驭者行速，则以足拦之。’一日，燕王借乘，即长鸣不行。王怒，还之。帝以叔父事王甚恭，配南城马铺。久之复奉御，其行如初。帝升遐，从葬至陵下，悲鸣不食而毙。《邵氏闻见录》卷二。</p></li>
<li><p>[]{#-宋人轶事-78} ‘农桑不扰岁常登，边将无功吏不能。四十二年如梦觉，春风吹泪过昭陵。’韩子苍云：‘此诗题于寝宫，不著名氏。宜表而出之。’《能改斋漫录》卷十一。《归田诗话》卷上。《尧山堂外记》卷四十五。</p></li>
<li><p>[]{#-宋人轶事-79} 仁宗皇帝暑月不挥扇，镇侍迩英阁，常见左右以拂子驱蚊蝇而已。冬月不御鑪，御殿则于朵殿设炉以御寒气，甚则于殿之两隅设之。医者云：体备中和之气则然。《东斋记事》卷一。《宋朝事实类苑》卷五引《东轩笔录》。《邵氏闻见后录》卷一。《孔氏谈苑》卷三。《后山谈丛》卷五。</p></li>
<li><p>[]{#-宋人轶事-80} 宋郑公庠初为翰林学士，仁宗尝对执政称其文学才望可大任者，候两府有阙，进名。是时曾鲁公公亮为馆职，在京师，传闻上有此言，遽过郑公而贺之。郑公蹙额曰：’审有是言，免祸幸矣。’鲁公惘然不测而退。明年，枢副阙，执政进名，仁宗熟视久之，徐曰：’召张观。’执政曰：’去岁得旨欲用宋庠。’仁宗曰：’观是先朝状元，合先用也。’又尝对执政言三司使杨察、判开封府王拱辰才望履历，将来两府有阙，进此二人。既而梁庄肃公适罢相，两府次迁，执政以二人名闻，仁宗曰：’可召程戬。’执政复以异时上语奏陈，仁宗曰：’若遂用察等，是二人之策得行也。’执政遂不敢言。盖梁公之出，或云察等所挤，上之英鉴，皆类此也。《东轩笔录》卷十。《宋朝事实类苑》卷四。</p></li>
<li><p>[]{#-宋人轶事-81} 谏官韩绛面奏仁皇帝曰：‘刘献可遣其子以书抵臣，多斥中外大臣过失，不敢不闻。’帝曰：‘朕不欲留人过失于心中，卿持归焚之。’《邵氏闻见后录》卷一。</p></li>
<li><p>[]{#-宋人轶事-82} 张伯玉皇祐间为侍御史，时陈恭公当国。伯玉首言天下未治，未得真相故也，由是忤恭公。仁宗时眷恭公厚，不得已出伯玉知太平州，然亦惜其去，密使小黄门谕旨劳之，曰：’闻卿贫，无虑，朕当为卿治装。’翌日，中旨三司赐钱五万，恭公犹执以为无例。上曰：’吾业已许之矣。’卒赐之。祖宗爱惜财用如此，又见所以奖励言官之意也。《石林燕语》卷一。</p></li>
<li><p>[]{#-宋人轶事-83} 仁宗朝，流内铨引改京官人李师锡，上览其荐者三十余人，问其族系，乃知使相王德用甥婿。上曰：’保任之法，欲以尽天下之才，今但荐势要，使孤寒何以进？’止与师锡循资。后翰林学士胡宿子宗尧磨勘，以保官亦令循资。帝之照见物情、抑权势、进孤寒，圣矣。《渑水燕谈录》卷一。《宋朝事实类苑》卷四。</p></li>
<li><p>[]{#-宋人轶事-84} 昭陵谨惜名器，而于改官之法尤轸圣虑。胡宗炎以应格引见，上惊其年少，举官逾三倍。最后阅其家状，云：父宿，见任翰林学士。乃叹曰：’寒畯安得不沉滞！’遂降指挥，令更候一任，与改合入官。《曲洧旧闻》卷一。《清波杂志》卷一。案：胡宗炎，《清波杂志》误作胡宗英。</p></li>
<li><p>[]{#-宋人轶事-85} 范讽知开封府日，有富民自陈为子娶妇，已三日矣，禁中有指挥，令入见，今半月无消息。讽曰：’汝不妄乎？如实有兹事，可只在此等候也。’讽即乞对，具以民言闻奏，且曰：’陛下不迩声色，中外共知，岂宜有此？况民妇既成礼，而强取之，何以示天下！’仁宗曰：’皇后曾言，近有进一女，姿色颇得，朕犹未见也。’讽曰：’果如此，愿即付臣，无为近习所欺，而怨谤归陛下也。臣乞于榻前交割此女，归府面授诉者，不然，陛下之谤，难户晓也。且臣适以许之矣。’仁宗乃降旨取其女与讽，讽遂下殿。或言讽在当时，初不以直声闻，而能如此，盖遇好时节，人人争做好事，不以为难也。《曲洧旧闻》卷一。</p></li>
<li><p>[]{#-宋人轶事-86} 仁宗皇帝至诚纳谏，自古帝王无可比者。一日，朝退至寝殿，不脱御袍，去幞头，曰：‘头痒甚矣。’疾唤梳头者来。及内夫人至，方理发次，见御怀中有文字，问曰：‘官家，是何文字？’帝曰：‘乃台谏章疏也。’问：‘所言何事？’曰：‘霖淫久，恐阴盛之罚，嫔御太多，宜少裁减。’掌梳头者曰：‘两府、两制，家中各有歌舞，官职稍如意，往往增置不已。官家根底剩有一两人，则言阴盛须待减去，只教渠辈取快活。’帝不语。久之，又问曰：‘所言必行乎？’曰：‘台谏之言，岂敢不行？’又曰：‘若果行，请以奴奴为首。’盖恃帝宠也。帝起，遂呼老中贵及夫人掌宫籍者，籍过后苑，有旨戒阍者，云：‘虽皇后不得过此门来。’良久，降指挥，自某人以下三十人尽放出宫，房卧所有，各随身，不得隐落，仍取内东门出尽，文字回奏。时迫进膳，慈圣虑帝御匕箸后时，亟遣，莫敢少稽滞。既而奏到，帝方就食，终食慈圣不敢发问。食罢进茶，慈圣云：‘掌梳头者，是官家常所嬖爱，奈何作第一名遣之？’帝曰：‘此人劝我拒谏，岂宜置左右。’慈圣由是密戒嫔侍勿妄言，无预外事：‘汝见掌梳头者乎？官家不汝容也。’《曲洧旧闻》卷一。《邵氏闻见录》卷二。</p></li>
<li><p>[]{#-宋人轶事-87} 宋官制载：嫔御久不得迁，屡有干请，上答以无典故，朝廷不肯行。或对曰：’圣人出口为敕，谁敢不从？’上笑曰：’汝不信，试为降旨政府。’政府奏无法，上收以示嫔御曰：’凡事必与大臣佥议，方为诏敕。’或有只请御笔进官者，上取彩笺书某宫某氏特转某官。众忻谢而退。至给俸时，各出御书请增俸，有司不用，退还。复诉于上前，上笑曰：’果如是。’诸嫔对上毁其御书曰：’元来使不得！’上笑而遣之，时咸服仁宗之圣断。《庶斋老学丛谈》卷二。</p></li>
<li><p>[]{#-宋人轶事-88} 仁宗皇帝守成，皆遵先朝法度。时久无嫁公主事，晚年止一公主，欲厚遣之，恐逾旧章，乃询皇姑魏国大长公主当年下嫁体例。公主以帝止有一女，不可以己为比，言多则实无，言少则恐沮帝意，乃答以岁月之久，皆忘记。帝始加厚其礼以遣焉。《能改斋漫录》卷十二。</p></li>
<li><p>[]{#-宋人轶事-89} 仁宗朝，程文简公判大名府时，府兵有肉生于背，蜿蜒若龙伏者，文简收禁之，以其事闻。仁宗语宰辅曰：’此何罪也？’令释之。后府兵以病死。《邵氏闻见录》卷二。</p></li>
<li><p>[]{#-宋人轶事-90} 仁宗时，蜀中一举子献诗于成都府某人，忘其姓名，云：’把断剑门烧栈阁，成都别是一乾坤。’知府械其人付狱。表上其事，仁宗曰：’此乃老秀才急于仕宦而为之，不足治也。可授以司户参军，不厘事务，处于远小郡。’其人到任不一年，慙恧而死。《曲洧旧闻》卷一。《识小录》卷四。《宋稗类钞》卷一。</p></li>
<li><p>[]{#-宋人轶事-91} 李良定公幼以国戚侍仁宗研席，帝尤笃中外之爱。公帅郓，帝以诗送行曰：’鲁馆名臣子，皇家外弟亲。诗书谋帅旧，金竹剖符新。九郡提封远，一圻甘泽均。纯诚宜报国，抚士爱吾民。’识者以为真王言。《能改斋漫录》卷十一。</p></li>
<li><p>[]{#-宋人轶事-92} 仁宗朝，南剑州上言：石碑等银鑛可发。上谓三司使曰：’但不害民，则为国利；或于民有害，岂可行也？’上之恤爱元元至矣。《渑水燕谈录》卷一。《宋朝事实类苑》卷四。</p></li>
<li><p>[]{#-宋人轶事-93} 仁宗尝与宫人博，才出钱千，既输却，即提其半走，宫人皆笑曰：‘官家太穷相。输又不肯尽与。’仁宗曰：‘汝知此钱为谁钱也？此非我钱，乃百姓者也。我今日已妄用百姓千钱。’又一夜，在宫中闻丝竹歌笑之声，问曰：‘此何处作乐？’宫人曰：‘此民间酒楼作乐处。’宫人因曰：‘官家且听外间如此快活，都不似我宫中如此冷冷落落地。’仁宗曰：‘汝知否，因我如此冷落，故得渠如此快活。我若为渠，渠便冷落矣。’《北窗炙輠录》卷下。</p></li>
<li><p>[]{#-宋人轶事-94} 仁宗一夕既寝，闻乐声，命烛兴坐，使内侍审之，曰：’矾楼百姓饮酒乐声也。’帝欣然曰：’朕为天下父母，得百姓长如此，足矣！’听彻，乃就寝。《遵尧录》卷四。</p></li>
<li><p>[]{#-宋人轶事-95} 仁宗退朝，常命侍臣讲读于迩英阁。贾侍中昌朝时为侍讲，讲《春秋左氏传》，每至诸侯淫乱事，则略而不说。上问其故，贾以实对。上曰：‘《六经》载此，所以为后王鉴戒，何必讳？’《归田录》卷一。《遵尧录》卷四。《宋朝事实类苑》卷四。</p></li>
<li><p>[]{#-宋人轶事-96} 仁宗读《五代史》至‘周高祖幸南庄，临水亭，见双凫戏于池，出没可爱，帝引弓射之，一发叠贯，从臣称贺’，仁宗掩卷谓左右曰：‘逞艺伤生，非朕所喜也。’《玉壶清话》卷五。《宋朝事实类苑》卷四。</p></li>
<li><p>[]{#-宋人轶事-97} 仁宗尝春日步苑中，屡回顾，皆莫测圣意。及还宫中，顾嫔御曰：’渴甚，可速进熟水。’嫔御进水，且曰：’大家何不外面取水而致久渴耶？’仁宗曰：’吾屡顾不见镣子，苟问之，即有抵罪者，故忍渴而归。’左右皆稽颡动容，呼万岁者久之。《东轩笔录》卷十一。《宋朝事实类苑》卷四。《读书镜》卷一。《昨非庵日纂》一集卷十。《宋稗类钞》卷一。</p></li>
<li><p>[]{#-宋人轶事-98} 禁中进膳，饭中有砂石，含以密示嫔御曰：‘切勿语人，朕曾食之，此死罪也。’又一日思生荔枝，有司言已供尽。近侍曰：‘市有鬻者，请买之。’上曰：‘不可，今买之，来岁必增上供之数，流祸百姓无穷。’《二程外书》卷十二引《和靖先生语录》。</p></li>
<li><p>[]{#-宋人轶事-99} 〔仁宗〕一日晨兴，语近臣曰：’昨夕因不寐而甚饥，思食烧羊。’侍臣曰：’何不降旨取索？’仁宗曰：’比闻禁中每有取索，外面遂以为例。诚恐自此逐夜宰杀，以备非时供应，则岁月之久，害物多矣。岂可不忍一夕之馁，而启无穷之杀也？’时左右皆呼万岁，至有感泣者。《东轩笔录》卷三。《宋朝事实类苑》卷四。《昨非庵日纂》一集卷九。《宋稗类钞》卷一。</p></li>
<li><p>[]{#-宋人轶事-100} 仁宗一日视朝，色不豫。大臣进曰：‘今日天颜若有不豫然，何也？’上曰：‘偶不快。’大臣疑之。乃进言宫掖事，以谓陛下当保养圣躬。上笑曰：‘宁有此！夜来偶失饥耳。’大臣皆惊曰：‘何谓也？’上曰：‘夜来微馁，偶思食烧羊，既无之，乃不复食，由此失饥。’大臣曰：‘何不令供之？’上曰：‘朕思之，于祖宗法中无夜供烧羊例，朕一启其端，后世子孙或踵之为故事，不知夜当杀几羊矣，故不欲也。’《北窗炙輠录》卷下。</p></li>
<li><p>[]{#-宋人轶事-101} 本朝自祖宗以俭德垂世，故艺祖之训曰：’尝思在甲马营时可也。’其所用帏帘，有青布缘者。仁宗生长太平，尤节俭。京城南愍贤寺，温成张妃坟院也。寺中有温成宫中故物：素朱漆床，黄绢缘席，黄隔织褥。帝御飞白书温成影帐牌，才二尺许，朱漆金字而已。以温成宠冠六宫，服用止于此，故帝寝疾，大臣入问，见所御皆黄䌷。《邵氏闻见录》卷三。</p></li>
<li><p>[]{#-宋人轶事-102} 仁宗俭德，殆本于天性，尤好服浣濯之衣。当未明求衣之时，嫔御私易新衣以进，闻其声辄推去之。遇浣濯，随破随补，将徧犹不肯易。左右指以相告，或以为笑，不恤也。当时不惟化行六宫，凡命妇入见，皆以盛饰为耻，风动四方，民日以富。比之崇俭之诏屡挂墙壁而汰侈不少衰，盖有间也。《曲洧旧闻》卷一。</p></li>
<li><p>[]{#-宋人轶事-103} 仁宗圣性恭俭。至和二年春，不豫，两府大臣日至寝阁问圣体，见上器服简质，用素漆唾壶盂子，素甆进药，御榻上衾褥皆黄絁，色已故暗，宫人遽取新衾覆其上，亦黄絁也。然外人无知者，惟两府侍疾，因见之尔。《归田录》卷一。《宋朝事实类苑》卷四。</p></li>
<li><p>[]{#-宋人轶事-104} 仁宗尝服美玉带，侍臣皆注目。上还宫，〔问〕内侍曰：’侍臣目带不已，何耶？’对曰：’未尝见此奇异者。’上曰：’当以遗虏主。’左右皆曰：’此天下至宝，赐外夷可惜。’上曰：’中国以人安为宝，此何足惜。’臣下皆呼万岁。《挥麈录》卷一引《李和文遗事》。《诚斋挥麈录》卷上。《樵书》初编卷二。</p></li>
<li><p>[]{#-宋人轶事-105} 仁宗每私宴，十阁分献熟食。是岁秋初，蛤蜊初至都，或以为献，仁宗问曰：’安得已有此邪！其价几何？’曰：’每枚千钱，一献凡二十八枚。’上不乐，曰：’我常戒尔辈勿为侈靡，今一下箸费二十八千，吾不堪也。’遂不食。《后山谈丛》卷六。《邵氏闻见后录》卷一。</p></li>
<li><p>[]{#-宋人轶事-106} 仁宗皇帝时，一日，天大雷震，帝衣冠焚香再拜，退坐静思所以致变者，不可得。偶后苑作匠进一七宝枕屏，遽取碎之。《邵氏闻见录》卷二。</p></li>
<li><p>[]{#-宋人轶事-107} 仁宗皇帝恭俭节用，常服练素，不御珍奇。临天下四十年，未尝妄用一钱。尝云：平生无所好，惟修《唐书》及制雅乐。官吏廪稍增秩、赐金，纸札、雌黄、金石丝竹之费，不过数十万缗，为异时一日宴乐之费尔。《魏公谭训》卷一。</p></li>
<li><p>[]{#-宋人轶事-108} 老僧海妙者言：仁宗朝，因赴内道场，夜闻乐声，久出云霄间。帝忽来临观，久之，顾左右曰：‘众僧各赐紫罗一疋。’僧致谢，帝曰：‘来日出东华门，以罗置怀中，勿令人见，恐台谏有文字论列。’……海妙又言：尝观仁宗二十许岁时，祀南郊回，坐金辇中，日初出，面色与金光相射，真天人也。《邵氏闻见录》卷二。</p></li>
<li><p>[]{#-宋人轶事-109} 仁宗尝御便殿，有二近侍争辩，声闻御前。仁宗召问之，甲言贵贱在命，乙言贵贱由至尊。帝默然，即以二小金合，各书数字藏于中，曰：’先到者，保奏给事有劳推恩。’封秘甚严。先命乙一，往内东门司。约及半道，命甲一继往。无何，内东门司保奏甲推恩。仁宗怪问之，乃是乙至半道，足跌伤甚，莫能行，甲遂先到。《能改斋漫录》卷十二。《宾退录》卷四。《独醒杂志》卷二。《湖海新闻夷坚续志》前集卷一。《宋稗类钞》卷一。</p></li>
<li><p>[]{#-宋人轶事-110} 仁宗万机之暇，无所玩好，惟亲翰墨，而飞白尤为神妙。凡飞白以点画象物形，而点最难工。至和中，有书待诏李唐卿撰飞白三百点以进，自谓穷尽物象，上亦颇佳之，乃特为‘清浄’二字以赐之，其六点尤为奇绝，又出三百点外。《归田录》卷一。《宋朝事实类苑》卷五。《宋稗类钞》卷八。</p></li>
<li><p>[]{#-宋人轶事-111} 李处度藏仁皇帝飞白‘四民安乐’四字，旁题‘化成殿醉书，赐贵妃’。《邵氏闻见后录》卷一。</p></li>
<li><p>[]{#-宋人轶事-112} 仁宗摹太宗御书大相国寺额于石，即寺为殿而藏之，御飞白名曰‘宝奎殿’。绍兴庚辰宏辞，以《宝奎殿太宗皇帝御书赞》命题，唐说斋中选。《困学纪闻》卷二十。</p></li>
<li><p>[]{#-宋人轶事-113} 仁宗皇帝庆历中尝赐辽使刘六符飞白书八字，曰：‘南北两朝，永通和好。’会六符知贡举，乃以‘两朝永通和好’为赋题，而以‘南北两朝永通和好’为韵，云：‘出南朝皇帝御飞白书。’《老学庵笔记》卷七。</p></li>
<li><p>[]{#-宋人轶事-114} 仁宗天纵多能，尤精书学，凡宫殿门观，多帝飞白题榜，勋贤神道，率赐篆螭首。王曾之碑曰‘旌贤’，寇准曰‘旌忠’，李迪曰‘遗直’，晏殊曰‘旧学’，丁度曰‘崇儒’，王旦曰‘全德元老’，文彦博父均曰‘教忠积庆’，李用和曰‘亲贤’，范仲淹曰‘褒贤’，曹利用曰‘旌功’，吕夷简曰‘怀忠’，张士逊曰‘旧德’，狄青曰‘旌忠元勋’，其余不可悉纪。或云：初，王子融守河中，模唐明皇题裴耀卿碑额献之，仁宗乃赐文正碑曰‘旌贤’。大臣碑额赐篆，盖始于此。《渑水燕谈录》卷九。《宋朝事实类苑》卷七。</p></li>
<li><p>[]{#-宋人轶事-115} 皇祐中，仁宗命待诏高克明辈画三朝圣迹一百事，人物才寸余，宫殿、山川、车驾、仪卫咸具。诏学士李淑譔次序赞，为十卷，曰《三朝训鉴图》，镂板印贻大臣宗室。《渑水燕谈录》卷七。</p></li>
<li><p>[]{#-宋人轶事-116} 仁宗每着歌诗，间命辅臣、宗室、两制、馆阁官属继和。天圣四年四月乙卯，内出《后苑双头牡丹芍药花图》以示辅臣，仍令馆阁官为诗赋以献。《麟台故事》辑本卷五。</p></li>
<li><p>[]{#-宋人轶事-117} 太宗好文，每进士及第，赐闻喜宴，常作诗赐之，累朝以为故事。仁宗在位四十二年，赐诗尤多，然不必尽上所自作。景祐初，赐诗落句云：’寒儒逢景运，报德合如何？’论者以谓质厚宏壮，真诏旨也。《中山诗话》。《宋朝事实类苑》卷四。</p></li>
<li><p>[]{#-宋人轶事-118} 鲁人李廷臣顷官琼管，一日过市，有獠子持锦臂韝鬻于市者，织成诗，取而视之，仁庙景祐五年赐新进士诗也，云：’恩袍草色动，仙籍桂香浮。’仁祖天章掞丽，固足以流播荒服，盖亦仁德醲厚，有以深浃夷獠之心，故使爱服之如此也。廷臣以千文易得之，帖之小屏，致几席间，以为朝夕之玩。《渑水燕谈录》卷一。《宋朝事实类苑》卷五。《庚溪诗话》卷上。《尧山堂外纪》卷四十五。《宋诗纪事》卷一。</p></li>
<li><p>[]{#-宋人轶事-119} 仁宗庙讳祯，语讹近蒸，今内庭上下皆呼蒸饼为炊饼。《青箱杂记》卷二。</p></li>
<li><p>[]{#-宋人轶事-120} 元丰中，神宗仿汉原庙之制，增筑景灵宫。先于寺观迎诸帝后御容奉安禁中。涓日以次备法驾，羽卫前导赴宫，观者夹路，鼓吹振作。教坊使丁仙现舞，望仁宗御像引袖障面，若挥泪者，都人父老皆泣下。《邵氏闻见录》卷二。</p></li>
</ol>
</div>
</div>
</div>

  <div class="chapter-nav">
<div class="prev"><a href="%E5%AE%8B%E5%B9%B4%E5%8F%B7.html"><span class="header-section-number">6</span> 宋年号</a></div>
<div class="next"><a href="%E5%AE%8B%E5%AE%98%E5%91%98.html"><span class="header-section-number">8</span> 宋官员</a></div>
</div></main><div class="col-md-3 col-lg-2 d-none d-md-block sidebar sidebar-chapter">
    <nav id="toc" data-toggle="toc" aria-label="On this page"><h2>On this page</h2>
      <ul class="nav navbar-nav">
<li><a class="nav-link" href="#%E5%AE%8B%E7%9A%87%E5%B8%9D"><span class="header-section-number">7</span> 宋皇帝</a></li>
<li>
<a class="nav-link" href="#%E5%AE%8B%E4%BB%81%E5%AE%97"><span class="header-section-number">7.1</span> 宋仁宗</a><ul class="nav navbar-nav"><li><a class="nav-link" href="#%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C"><span class="header-section-number">7.1.1</span> 《宋人轶事汇编·卷二》</a></li></ul>
</li>
</ul>

      <div class="book-extra">
        <ul class="list-unstyled">
          
        </ul>
</div>
    </nav>
</div>

</div>
</div> <!-- .container -->

<footer class="bg-primary text-light mt-5"><div class="container"><div class="row">

  <div class="col-12 col-md-6 mt-3">
    <p>"<strong>历史上的一些人</strong>" was written by 林峰. It was last built on 2022-06-05.</p>
  </div>

  <div class="col-12 col-md-6 mt-3">
    <p>This book was built by the <a class="text-light" href="https://bookdown.org">bookdown</a> R package.</p>
  </div>

</div></div>
</footer>
</body>
</html>
