<!DOCTYPE html>
<html lang="" xml:lang="">
<head>

  <meta charset="utf-8" />
  <meta http-equiv="X-UA-Compatible" content="IE=edge" />
  <title>刘后 | 历史上的一些人</title>
  <meta name="description" content="品读历史人物，古为今鉴。" />
  <meta name="generator" content="bookdown 0.26 and GitBook 2.6.7" />

  <meta property="og:title" content="刘后 | 历史上的一些人" />
  <meta property="og:type" content="book" />
  <meta property="og:image" content="/images/cover_sheep_thinker.jpeg" />
  <meta property="og:description" content="品读历史人物，古为今鉴。" />
  <meta name="github-repo" content="githubhy/hisbook" />

  <meta name="twitter:card" content="summary" />
  <meta name="twitter:title" content="刘后 | 历史上的一些人" />
  
  <meta name="twitter:description" content="品读历史人物，古为今鉴。" />
  <meta name="twitter:image" content="/images/cover_sheep_thinker.jpeg" />

<meta name="author" content="林峰" />


<meta name="date" content="2022-05-16" />

  <meta name="viewport" content="width=device-width, initial-scale=1" />
  <meta name="apple-mobile-web-app-capable" content="yes" />
  <meta name="apple-mobile-web-app-status-bar-style" content="black" />
  
  
<link rel="prev" href="宋女性.html"/>
<link rel="next" href="杨淑妃.html"/>
<script src="libs/jquery-3.6.0/jquery-3.6.0.min.js"></script>
<script src="https://cdn.jsdelivr.net/npm/fuse.js@6.4.6/dist/fuse.min.js"></script>
<link href="libs/gitbook-2.6.7/css/style.css" rel="stylesheet" />
<link href="libs/gitbook-2.6.7/css/plugin-table.css" rel="stylesheet" />
<link href="libs/gitbook-2.6.7/css/plugin-bookdown.css" rel="stylesheet" />
<link href="libs/gitbook-2.6.7/css/plugin-highlight.css" rel="stylesheet" />
<link href="libs/gitbook-2.6.7/css/plugin-search.css" rel="stylesheet" />
<link href="libs/gitbook-2.6.7/css/plugin-fontsettings.css" rel="stylesheet" />
<link href="libs/gitbook-2.6.7/css/plugin-clipboard.css" rel="stylesheet" />









<script src="libs/accessible-code-block-0.0.1/empty-anchor.js"></script>
<link href="libs/anchor-sections-1.1.0/anchor-sections.css" rel="stylesheet" />
<link href="libs/anchor-sections-1.1.0/anchor-sections-hash.css" rel="stylesheet" />
<script src="libs/anchor-sections-1.1.0/anchor-sections.js"></script>




<link rel="stylesheet" href="style/gitbook.css" type="text/css" />
</head>

<body>



  <div class="book without-animation with-summary font-size-2 font-family-1" data-basepath=".">

    <div class="book-summary">
      <nav role="navigation">

<ul class="summary">
<li><a href=".">My History Reading Notes</a></li>

<li class="divider"></li>
<li><a href="index.html#section"></a></li>
<li class="chapter" data-level="" data-path="林峰评.html"><a href="林峰评.html"><i class="fa fa-check"></i>林峰评</a><ul>
<li class="chapter" data-level="" data-path="奇人轶事惊人言语.html"><a href="奇人轶事惊人言语.html"><i class="fa fa-check"></i>奇人轶事，惊人言语</a></li>
</ul></li>
<li class="chapter" data-level="" data-path="三国魏帝.html"><a href="三国魏帝.html"><i class="fa fa-check"></i>三国魏帝</a><ul>
<li class="chapter" data-level="" data-path="曹操.html"><a href="曹操.html"><i class="fa fa-check"></i>曹操</a><ul>
<li class="chapter" data-level="" data-path="曹操.html"><a href="曹操.html#三国志魏书一武帝纪"><i class="fa fa-check"></i>《三国志·魏书一·武帝纪》</a></li>
</ul></li>
</ul></li>
<li class="chapter" data-level="" data-path="三国魏官员.html"><a href="三国魏官员.html"><i class="fa fa-check"></i>三国魏官员</a><ul>
<li class="chapter" data-level="" data-path="simafang.html"><a href="simafang.html"><i class="fa fa-check"></i>司马防</a><ul>
<li class="chapter" data-level="" data-path="simafang.html"><a href="simafang.html#三国志魏书一武帝纪-1"><i class="fa fa-check"></i>《三国志·魏书一·武帝纪》</a></li>
</ul></li>
<li class="chapter" data-level="" data-path="曹爽.html"><a href="曹爽.html"><i class="fa fa-check"></i>曹爽</a><ul>
<li class="chapter" data-level="" data-path="曹爽.html"><a href="曹爽.html#三国志魏书九曹爽传"><i class="fa fa-check"></i>《三国志·魏书九·曹爽传》</a><ul>
<li class="chapter" data-level="" data-path="曹爽.html"><a href="曹爽.html#三国志-曹爽-初"><i class="fa fa-check"></i>初</a></li>
<li class="chapter" data-level="" data-path="曹爽.html"><a href="曹爽.html#正始十年249年"><i class="fa fa-check"></i>正始十年（249年）</a><ul>
<li class="chapter" data-level="" data-path="曹爽.html"><a href="曹爽.html#三国志-曹爽-爽得宣王奏事"><i class="fa fa-check"></i>爽得宣王奏事</a></li>
<li class="chapter" data-level="" data-path="曹爽.html"><a href="曹爽.html#三国志-曹爽-爽等伏诛"><i class="fa fa-check"></i>爽等伏诛</a></li>
</ul></li>
</ul></li>
</ul></li>
<li class="chapter" data-level="" data-path="蒋济.html"><a href="蒋济.html"><i class="fa fa-check"></i>蒋济</a><ul>
<li class="chapter" data-level="" data-path="蒋济.html"><a href="蒋济.html#三国志-蒋济"><i class="fa fa-check"></i>《三国志·魏书十四·蒋济传》</a><ul>
<li class="chapter" data-level="" data-path="蒋济.html"><a href="蒋济.html#文帝"><i class="fa fa-check"></i>文帝</a></li>
<li class="chapter" data-level="" data-path="蒋济.html"><a href="蒋济.html#明帝"><i class="fa fa-check"></i>明帝</a></li>
<li class="chapter" data-level="" data-path="蒋济.html"><a href="蒋济.html#景初"><i class="fa fa-check"></i>景初</a></li>
<li class="chapter" data-level="" data-path="蒋济.html"><a href="蒋济.html#三国志-蒋济-齐王"><i class="fa fa-check"></i>齐王</a></li>
</ul></li>
</ul></li>
</ul></li>
<li class="chapter" data-level="" data-path="东晋帝.html"><a href="东晋帝.html"><i class="fa fa-check"></i>东晋帝</a><ul>
<li class="chapter" data-level="" data-path="司马懿.html"><a href="司马懿.html"><i class="fa fa-check"></i>司马懿</a><ul>
<li class="chapter" data-level="" data-path="司马懿.html"><a href="司马懿.html#晋书宣帝"><i class="fa fa-check"></i>《晋书·宣帝》</a><ul>
<li class="chapter" data-level="" data-path="司马懿.html"><a href="司马懿.html#魏武"><i class="fa fa-check"></i>魏武</a></li>
<li class="chapter" data-level="" data-path="司马懿.html"><a href="司马懿.html#魏文"><i class="fa fa-check"></i>魏文</a></li>
<li class="chapter" data-level="" data-path="司马懿.html"><a href="司马懿.html#魏明"><i class="fa fa-check"></i>魏明</a></li>
<li class="chapter" data-level="" data-path="司马懿.html"><a href="司马懿.html#三少"><i class="fa fa-check"></i>三少</a><ul>
<li class="chapter" data-level="" data-path="司马懿.html"><a href="司马懿.html#正始八年247年"><i class="fa fa-check"></i>正始八年（247年）</a></li>
<li class="chapter" data-level="" data-path="司马懿.html"><a href="司马懿.html#晋书-司马懿-正始九年"><i class="fa fa-check"></i>正始九年（248年）</a></li>
<li class="chapter" data-level="" data-path="司马懿.html"><a href="司马懿.html#晋书-宣帝-嘉平元年"><i class="fa fa-check"></i>嘉平元年</a></li>
</ul></li>
<li class="chapter" data-level="" data-path="司马懿.html"><a href="司马懿.html#品性"><i class="fa fa-check"></i>品性</a></li>
</ul></li>
</ul></li>
</ul></li>
<li class="chapter" data-level="" data-path="唐官员.html"><a href="唐官员.html"><i class="fa fa-check"></i>唐官员</a><ul>
<li class="chapter" data-level="" data-path="狄仁杰.html"><a href="狄仁杰.html"><i class="fa fa-check"></i>狄仁杰</a><ul>
<li class="chapter" data-level="" data-path="狄仁杰.html"><a href="狄仁杰.html#唐人轶事汇编卷八"><i class="fa fa-check"></i>《唐人轶事汇编·卷八》</a></li>
</ul></li>
</ul></li>
<li class="chapter" data-level="" data-path="宋皇帝.html"><a href="宋皇帝.html"><i class="fa fa-check"></i>宋皇帝</a><ul>
<li class="chapter" data-level="" data-path="宋仁宗.html"><a href="宋仁宗.html"><i class="fa fa-check"></i>宋仁宗</a><ul>
<li class="chapter" data-level="" data-path="宋仁宗.html"><a href="宋仁宗.html#宋人轶事汇编卷二"><i class="fa fa-check"></i>《宋人轶事汇编·卷二》</a></li>
</ul></li>
</ul></li>
<li class="chapter" data-level="" data-path="宋女性.html"><a href="宋女性.html"><i class="fa fa-check"></i>宋女性</a><ul>
<li class="chapter" data-level="" data-path="刘后.html"><a href="刘后.html"><i class="fa fa-check"></i>刘后</a><ul>
<li class="chapter" data-level="" data-path="刘后.html"><a href="刘后.html#宋人轶事汇编卷一"><i class="fa fa-check"></i>《宋人轶事汇编·卷一》</a></li>
</ul></li>
<li class="chapter" data-level="" data-path="杨淑妃.html"><a href="杨淑妃.html"><i class="fa fa-check"></i>杨淑妃</a><ul>
<li class="chapter" data-level="" data-path="杨淑妃.html"><a href="杨淑妃.html#宋人轶事汇编卷一-1"><i class="fa fa-check"></i>《宋人轶事汇编·卷一》</a></li>
</ul></li>
<li class="chapter" data-level="" data-path="李宸妃.html"><a href="李宸妃.html"><i class="fa fa-check"></i>李宸妃</a><ul>
<li class="chapter" data-level="" data-path="李宸妃.html"><a href="李宸妃.html#宋人轶事汇编卷一-2"><i class="fa fa-check"></i>《宋人轶事汇编·卷一》</a></li>
</ul></li>
<li class="chapter" data-level="" data-path="郭后.html"><a href="郭后.html"><i class="fa fa-check"></i>郭后</a><ul>
<li class="chapter" data-level="" data-path="郭后.html"><a href="郭后.html#宋人轶事汇编卷二-1"><i class="fa fa-check"></i>《宋人轶事汇编·卷二》</a></li>
</ul></li>
<li class="chapter" data-level="" data-path="曹后.html"><a href="曹后.html"><i class="fa fa-check"></i>曹后</a><ul>
<li class="chapter" data-level="" data-path="曹后.html"><a href="曹后.html#宋人轶事汇编卷二-2"><i class="fa fa-check"></i>《宋人轶事汇编·卷二》</a></li>
</ul></li>
<li class="chapter" data-level="" data-path="张贵妃.html"><a href="张贵妃.html"><i class="fa fa-check"></i>张贵妃</a><ul>
<li class="chapter" data-level="" data-path="张贵妃.html"><a href="张贵妃.html#宋人轶事汇编卷二-3"><i class="fa fa-check"></i>《宋人轶事汇编·卷二》</a></li>
</ul></li>
</ul></li>
<li class="appendix"><span><b>附录</b></span></li>
<li class="chapter" data-level="" data-path="references.html"><a href="references.html"><i class="fa fa-check"></i>参考文献</a></li>
<li class="divider"></li>
<li><a href="https://bookdown.org/baydap/bookdownplus/" target="blank">Supported by bookdownplus</a></li>

</ul>

      </nav>
    </div>

    <div class="book-body">
      <div class="body-inner">
        <div class="book-header" role="navigation">
          <h1>
            <i class="fa fa-circle-o-notch fa-spin"></i><a href="./">历史上的一些人</a>
          </h1>
        </div>

        <div class="page-wrapper" tabindex="-1" role="main">
          <div class="page-inner">

            <section class="normal" id="section-">
<div id="刘后" class="section level2 hasAnchor">
<h2>刘后<a href="刘后.html#刘后" class="anchor-section" aria-label="Anchor link to header"></a></h2>
<div id="宋人轶事汇编卷一" class="section level3 hasAnchor">
<h3>《宋人轶事汇编·卷一》<a href="刘后.html#宋人轶事汇编卷一" class="anchor-section" aria-label="Anchor link to header"></a></h3>
<ol style="list-style-type: decimal">
<li>章献明肃太后，成都华阳人。少随父下峡至玉泉寺，有长老者善相人，谓其父曰：‘君，贵人也。’及见后，则大惊曰：‘君之贵以此女也。’又曰：‘远方不足留，盍游京师乎？’父以贫为辞，长老者赠以中金百两。后之家至京师，真宗判南衙，因张耆纳后宫中。帝即位，为才人，进宸妃，至正位宫闱，声势动天下。仁宗即位，以太皇太后垂帘听政。玉泉长老者，已居长芦矣。后屡召不至，遣使就问所须，则曰：‘道人无所须也。玉泉寺无僧堂，长芦寺无山门，后其念之。’后以本阁服用物下两寺为钱，以建长芦寺临江门，起水中。……今《玉泉寺僧堂梁记》曰后所建云。《邵氏闻见录》卷一。《群书类编故事》卷四。</li>
<li>宋章献明肃皇后本成都之华阳人，家以播鼗为业。随父龚美游汴，过荆门，止玉泉寺，慕容禅师夜梦金刚报云：‘明日女中天子过此。’因厚遇之，赠以金。时真宗尚为寿王，居潜邸，知客张耆引后见王，王悦，遂纳之。《涌幢小品》卷二十八。</li>
<li>章献刘后本蜀人，善播鼗。蜀人宫美之入京。美以锻银为业，时真宗为皇太子，尹开封，美因锻得见，太子语之曰：‘蜀妇人多材慧，汝为我求一蜀姬。’美因纳后于太子，见之，大悦，宠幸专房。太子乳母恶之。太宗尝问乳母：‘太子近日容貌癯瘠，左右有何人？’乳母以后对，上命去之。太子不得已，置于殿侍张耆之家。耆避嫌，为之不敢下直。未几，太宗宴驾，太子即帝位，复召入宫。《涑水记闻》卷五。</li>
<li>宫美以锻银为业，纳邻倡妇刘氏为妻，善播鼗。既而家贫，复售之。张耆时为襄王宫指使，言于王，得召入宫，大有宠。王乳母秦国夫人性严整，恶之，固令王斥去。王不得已，置于张耆家，以银五挺与之，使筑馆居于外。徐使人请于秦国夫人，乃许复召入宫。美由是得为开封府通引官，给事王宫。及王即帝位，刘氏为美人，以其无宗族，更以美为弟，改姓刘云。乐道父与张耆具为襄王宫指使，故得详耳。《涑水记闻》卷六。</li>
<li>钱思公嫁女，令银匠龚美打造装奁器皿。既而美拜官，思公即取美为妹婿，向所打造器皿归美家。《东轩笔录》卷十五。《野客丛书》卷十一。《宋稗类钞》卷一。</li>
<li>章献明肃初自蜀中泛江而下，舟过真州之长芦，有闽僧法灯者，筑茅庵岸旁。灯一见，听其歌声，许以必贵，倒囊津置入京，继遂遭际。及位长乐，灯尚在，后捐奁中百万缗，命淮南、两浙、江南三路转运使创建大刹，工巧雄丽，甲于南北。俾灯住持，赐予不绝。李邯郸为之碑，至今存焉。《挥麈余话》卷一。</li>
<li>见吕夷简13。</li>
<li>章献太后智聪过人。其垂帘之时，一日，泣语大臣曰：‘国家多难如此，向非宰执同心协力，何以至此？今山陵了毕，皇亲外戚各已迁转推恩，惟宰执臣寮亲戚无有恩泽。卿等可尽具子孙内外亲族姓名来，当例外一一尽数推恩。’宰执不悟，于是尽具三族亲戚姓名以奏闻。明肃得之，遂各画成图，粘之寝殿壁间。每有进拟，必先观图上，非两府亲戚姓名中所有者方除之。《默记》卷上。</li>
<li>明肃太后临朝，袭真宗故事，留心庶狱，日遣中使至军巡院、御史台，体问鞠囚情节。又好问外事，每中使出入，必委曲询究，故百官细微，无不知者。有孙良孺为军巡判官，喜诈伪，能为朴野之状。一日，市布数十端，杂染五色，陈于庭下。中使怪而问之，良孺曰：‘家有一女，出适在近，与之作少衣物也。’中使大骇，回为太后言之，太后叹其清苦，即命厚赐金帛。京师人多赁马出入，驭者先许其直，必问曰：‘一去耶？却来耶？’苟乘以往来，则其价倍于一去也。良孺以贫，不养马，每出，必赁之。一日将押大辟囚弃市，而赁马以往，其驭者问曰：‘官人将何之？’良孺曰：‘至法场头。’驭者曰：‘一去耶？却来耶？’闻者骇笑。《东轩笔录》卷九。《宋朝事实类苑》卷六十五。</li>
<li>仁宗即位方十岁，章献明肃太后临朝。章献素多智谋，分命儒臣冯章靖元、孙宣公奭、宋宣献绶等采摭历代君臣事迹，为《观文览古》一书，祖宗故事为《三朝宝训》十卷，每卷十事。又纂郊祀仪仗为《卤簿图》三十卷，诏翰林待诏高克明等绘画之，极为精妙，叙事于左，令傅姆辈日夕侍上展玩之，解释诱进，镂板于禁中。《挥麈后录》卷一。</li>
<li>〔刘〕烨登进士第，为龙图阁直学士、权开封府。明肃太后朝独召对，后曰：‘知卿名族十数世，欲一见卿家谱，恐与吾同宗也。’烨曰：‘不敢。’后数问之，度不可免，因陛对，为风眩仆而出。乞出知河南府。《邵氏闻见录》卷十六。</li>
<li>某公在章献明肃后垂箔日，密进《唐武氏七庙图》，后怒，抵之地曰：‘我不作负祖宗事。’仁皇帝解之曰：‘某欲但为忠耳。’后既上宾，仁皇帝每曰：‘某心行不佳。’后竟除平章事。《邵氏闻见后录》卷二十二。</li>
<li>明肃太后欲谒太庙，诏礼官草仪。时学臣皆以《周官》后服进议，佞者密请曰：‘陛下垂帘听大政，号两宫，尊称、山呼及舆御，皆王者制度，入太室岂当以后服见祖宗邪？’遂下诏服衮冕。谏疏交上，复宰臣执议，具不之听。不得已将诞告，赖薛简肃公以关右人语气明直，不文其谈，帘外口奏曰：‘陛下大谒之日，还作汉儿拜邪，女儿拜邪？’明肃无答，是夕报罢。《续湘山野录》。</li>
<li>见吕夷简15。</li>
<li>章献既没，或疑章懿之丧。仁皇遣李用和发其葬视之，容貌如生。使者驰入奏，仁皇于章献神御前，焚香泣告曰：‘自今大娘娘平生分明矣。’仁宗谓刘氏大娘娘，谓杨氏小娘娘。《龙川别志》卷上。《宋名臣言行录》前集卷六。</li>
<li>章献属疾，语于仁宗曰：’愿与祖宗同日为忌。’三月二十九日上仙，乃太宗大忌。后仁宗亦同。前为翁妇，后为母子，此亦国朝之异事。《贵耳集》卷中。</li>
</ol>
</div>
</div>
            </section>

          </div>
        </div>
      </div>
<a href="宋女性.html" class="navigation navigation-prev " aria-label="Previous page"><i class="fa fa-angle-left"></i></a>
<a href="杨淑妃.html" class="navigation navigation-next " aria-label="Next page"><i class="fa fa-angle-right"></i></a>
    </div>
  </div>
<script src="libs/gitbook-2.6.7/js/app.min.js"></script>
<script src="libs/gitbook-2.6.7/js/lunr.js"></script>
<script src="libs/gitbook-2.6.7/js/clipboard.min.js"></script>
<script src="libs/gitbook-2.6.7/js/plugin-search.js"></script>
<script src="libs/gitbook-2.6.7/js/plugin-sharing.js"></script>
<script src="libs/gitbook-2.6.7/js/plugin-fontsettings.js"></script>
<script src="libs/gitbook-2.6.7/js/plugin-bookdown.js"></script>
<script src="libs/gitbook-2.6.7/js/jquery.highlight.js"></script>
<script src="libs/gitbook-2.6.7/js/plugin-clipboard.js"></script>
<script>
gitbook.require(["gitbook"], function(gitbook) {
gitbook.start({
"sharing": {
"github": false,
"facebook": true,
"twitter": true,
"linkedin": true,
"weibo": true,
"instapaper": false,
"vk": false,
"whatsapp": false,
"all": ["weibo", "facebook", "twitter", "linkedin", "instapaper", "whatsapp", "vk"]
},
"fontsettings": {
"theme": "white",
"family": "serif",
"size": 2
},
"edit": {
"link": null,
"text": null
},
"history": {
"link": null,
"text": null
},
"view": {
"link": null,
"text": null
},
"download": null,
"search": {
"engine": "lunr",
"options": null
},
"toc": {
"collapse": "none",
"scroll_highlight": true
},
"toolbar": {
"position": "fixed"
}
});
});
</script>

</body>

</html>
