<!DOCTYPE html>
<html lang="en">
<head>
<meta http-equiv="Content-Type" content="text/html; charset=UTF-8">
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>81 唐人轶事汇编卷三十 | 历史上的一些人</title>
<meta name="author" content="林峰">
<meta name="description" content="81.1 吴　融  钱尚父始杀董昌，奄有两浙，得行其志，士人耻之。吴侍郎，越州萧山县人。举进士，场中甚有声采，屡遭维絷，不遂观光，乃脱身西上。《北梦琐言》五。...">
<meta name="generator" content="bookdown 0.26 with bs4_book()">
<meta property="og:title" content="81 唐人轶事汇编卷三十 | 历史上的一些人">
<meta property="og:type" content="book">
<meta property="og:image" content="/images/cover_sheep_thinker.jpeg">
<meta property="og:description" content="81.1 吴　融  钱尚父始杀董昌，奄有两浙，得行其志，士人耻之。吴侍郎，越州萧山县人。举进士，场中甚有声采，屡遭维絷，不遂观光，乃脱身西上。《北梦琐言》五。...">
<meta name="twitter:card" content="summary">
<meta name="twitter:title" content="81 唐人轶事汇编卷三十 | 历史上的一些人">
<meta name="twitter:description" content="81.1 吴　融  钱尚父始杀董昌，奄有两浙，得行其志，士人耻之。吴侍郎，越州萧山县人。举进士，场中甚有声采，屡遭维絷，不遂观光，乃脱身西上。《北梦琐言》五。...">
<meta name="twitter:image" content="/images/cover_sheep_thinker.jpeg">
<!-- JS --><script src="https://cdnjs.cloudflare.com/ajax/libs/clipboard.js/2.0.6/clipboard.min.js" integrity="sha256-inc5kl9MA1hkeYUt+EC3BhlIgyp/2jDIyBLS6k3UxPI=" crossorigin="anonymous"></script><script src="https://cdnjs.cloudflare.com/ajax/libs/fuse.js/6.4.6/fuse.js" integrity="sha512-zv6Ywkjyktsohkbp9bb45V6tEMoWhzFzXis+LrMehmJZZSys19Yxf1dopHx7WzIKxr5tK2dVcYmaCk2uqdjF4A==" crossorigin="anonymous"></script><script src="https://kit.fontawesome.com/6ecbd6c532.js" crossorigin="anonymous"></script><script src="libs/jquery-3.6.0/jquery-3.6.0.min.js"></script><meta name="viewport" content="width=device-width, initial-scale=1, shrink-to-fit=no">
<link href="libs/bootstrap-4.6.0/bootstrap.min.css" rel="stylesheet">
<script src="libs/bootstrap-4.6.0/bootstrap.bundle.min.js"></script><script src="libs/bs3compat-0.3.1/transition.js"></script><script src="libs/bs3compat-0.3.1/tabs.js"></script><script src="libs/bs3compat-0.3.1/bs3compat.js"></script><link href="libs/bs4_book-1.0.0/bs4_book.css" rel="stylesheet">
<script src="libs/bs4_book-1.0.0/bs4_book.js"></script><script src="libs/accessible-code-block-0.0.1/empty-anchor.js"></script><script src="libs/htmlwidgets-1.5.4/htmlwidgets.js"></script><script src="libs/viz-1.8.2/viz.js"></script><link href="libs/DiagrammeR-styles-0.2/styles.css" rel="stylesheet">
<script src="libs/grViz-binding-1.0.9/grViz.js"></script><script src="https://cdnjs.cloudflare.com/ajax/libs/autocomplete.js/0.38.0/autocomplete.jquery.min.js" integrity="sha512-GU9ayf+66Xx2TmpxqJpliWbT5PiGYxpaG8rfnBEk1LL8l1KGkRShhngwdXK1UgqhAzWpZHSiYPc09/NwDQIGyg==" crossorigin="anonymous"></script><script src="https://cdnjs.cloudflare.com/ajax/libs/mark.js/8.11.1/mark.min.js" integrity="sha512-5CYOlHXGh6QpOFA/TeTylKLWfB3ftPsde7AnmhuitiTX4K5SqCLBeKro6sPS8ilsz1Q4NRx3v8Ko2IBiszzdww==" crossorigin="anonymous"></script><!-- CSS --><style type="text/css">
    
    div.hanging-indent{margin-left: 1.5em; text-indent: -1.5em;}
  </style>
</head>
<body data-spy="scroll" data-target="#toc">

<div class="container-fluid">
<div class="row">
  <header class="col-sm-12 col-lg-3 sidebar sidebar-book"><a class="sr-only sr-only-focusable" href="#content">Skip to main content</a>

    <div class="d-flex align-items-start justify-content-between">
      <h1>
        <a href="index.html" title="">历史上的一些人</a>
      </h1>
      <button class="btn btn-outline-primary d-lg-none ml-2 mt-1" type="button" data-toggle="collapse" data-target="#main-nav" aria-expanded="true" aria-controls="main-nav"><i class="fas fa-bars"></i><span class="sr-only">Show table of contents</span></button>
    </div>

    <div id="main-nav" class="collapse-lg">
      <form role="search">
        <input id="search" class="form-control" type="search" placeholder="Search" aria-label="Search">
</form>

      <nav aria-label="Table of contents"><h2>Table of contents</h2>
        <ul class="book-toc list-unstyled">
<li><a class="" href="index.html"></a></li>
<li><a class="" href="%E6%9E%97%E5%B3%B0%E8%AF%84.html"><span class="header-section-number">1</span> 林峰评</a></li>
<li><a class="" href="%E4%B8%89%E5%9B%BD%E9%AD%8F%E5%B8%9D.html"><span class="header-section-number">2</span> 三国魏帝</a></li>
<li><a class="" href="%E4%B8%89%E5%9B%BD%E9%AD%8F%E5%AE%98%E5%91%98.html"><span class="header-section-number">3</span> 三国魏官员</a></li>
<li><a class="" href="%E4%B8%9C%E6%99%8B%E5%B8%9D.html"><span class="header-section-number">4</span> 东晋帝</a></li>
<li><a class="" href="%E5%94%90%E5%AE%98%E5%91%98.html"><span class="header-section-number">5</span> 唐官员</a></li>
<li><a class="" href="%E5%AE%8B%E5%B9%B4%E5%8F%B7.html"><span class="header-section-number">6</span> 宋年号</a></li>
<li><a class="" href="%E5%AE%8B%E7%9A%87%E5%B8%9D.html"><span class="header-section-number">7</span> 宋皇帝</a></li>
<li><a class="" href="%E5%AE%8B%E5%AE%98%E5%91%98.html"><span class="header-section-number">8</span> 宋官员</a></li>
<li><a class="" href="%E5%AE%8B%E5%A5%B3%E6%80%A7.html"><span class="header-section-number">9</span> 宋女性</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E9%9B%B6.html"><span class="header-section-number">10</span> 宋人轶事汇编卷零</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80-3.html"><span class="header-section-number">11</span> 宋人轶事汇编卷一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C-4.html"><span class="header-section-number">12</span> 宋人轶事汇编卷二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html"><span class="header-section-number">13</span> 宋人轶事汇编卷三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html"><span class="header-section-number">14</span> 宋人轶事汇编卷四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html"><span class="header-section-number">15</span> 宋人轶事汇编卷五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html"><span class="header-section-number">16</span> 宋人轶事汇编卷六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html"><span class="header-section-number">17</span> 宋人轶事汇编卷七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB.html"><span class="header-section-number">18</span> 宋人轶事汇编卷八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D-1.html"><span class="header-section-number">19</span> 宋人轶事汇编卷九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81-1.html"><span class="header-section-number">20</span> 宋人轶事汇编卷十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html"><span class="header-section-number">21</span> 宋人轶事汇编卷十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html"><span class="header-section-number">22</span> 宋人轶事汇编卷十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html"><span class="header-section-number">23</span> 宋人轶事汇编卷十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html"><span class="header-section-number">24</span> 宋人轶事汇编卷十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html"><span class="header-section-number">25</span> 宋人轶事汇编卷十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html"><span class="header-section-number">26</span> 宋人轶事汇编卷十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html"><span class="header-section-number">27</span> 宋人轶事汇编卷十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html"><span class="header-section-number">28</span> 宋人轶事汇编卷十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html"><span class="header-section-number">29</span> 宋人轶事汇编卷十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html"><span class="header-section-number">30</span> 宋人轶事汇编卷二十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html"><span class="header-section-number">31</span> 宋人轶事汇编卷二十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html"><span class="header-section-number">32</span> 宋人轶事汇编卷二十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html"><span class="header-section-number">33</span> 宋人轶事汇编卷二十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html"><span class="header-section-number">34</span> 宋人轶事汇编卷二十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html"><span class="header-section-number">35</span> 宋人轶事汇编卷二十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html"><span class="header-section-number">36</span> 宋人轶事汇编卷二十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html"><span class="header-section-number">37</span> 宋人轶事汇编卷二十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html"><span class="header-section-number">38</span> 宋人轶事汇编卷二十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html"><span class="header-section-number">39</span> 宋人轶事汇编卷二十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html"><span class="header-section-number">40</span> 宋人轶事汇编卷三十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html"><span class="header-section-number">41</span> 宋人轶事汇编卷三十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html"><span class="header-section-number">42</span> 宋人轶事汇编卷三十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html"><span class="header-section-number">43</span> 宋人轶事汇编卷三十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html"><span class="header-section-number">44</span> 宋人轶事汇编卷三十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html"><span class="header-section-number">45</span> 宋人轶事汇编卷三十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html"><span class="header-section-number">46</span> 宋人轶事汇编卷三十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html"><span class="header-section-number">47</span> 宋人轶事汇编卷三十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html"><span class="header-section-number">48</span> 宋人轶事汇编卷三十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html"><span class="header-section-number">49</span> 宋人轶事汇编卷三十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B%E5%8D%81.html"><span class="header-section-number">50</span> 宋人轶事汇编卷四十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E9%9B%B6.html"><span class="header-section-number">51</span> 唐人轶事汇编卷零</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html"><span class="header-section-number">52</span> 唐人轶事汇编卷一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html"><span class="header-section-number">53</span> 唐人轶事汇编卷二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html"><span class="header-section-number">54</span> 唐人轶事汇编卷三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html"><span class="header-section-number">55</span> 唐人轶事汇编卷四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html"><span class="header-section-number">56</span> 唐人轶事汇编卷五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html"><span class="header-section-number">57</span> 唐人轶事汇编卷六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html"><span class="header-section-number">58</span> 唐人轶事汇编卷七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB-1.html"><span class="header-section-number">59</span> 唐人轶事汇编卷八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D.html"><span class="header-section-number">60</span> 唐人轶事汇编卷九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81.html"><span class="header-section-number">61</span> 唐人轶事汇编卷十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html"><span class="header-section-number">62</span> 唐人轶事汇编卷十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html"><span class="header-section-number">63</span> 唐人轶事汇编卷十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html"><span class="header-section-number">64</span> 唐人轶事汇编卷十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html"><span class="header-section-number">65</span> 唐人轶事汇编卷十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html"><span class="header-section-number">66</span> 唐人轶事汇编卷十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html"><span class="header-section-number">67</span> 唐人轶事汇编卷十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html"><span class="header-section-number">68</span> 唐人轶事汇编卷十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html"><span class="header-section-number">69</span> 唐人轶事汇编卷十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html"><span class="header-section-number">70</span> 唐人轶事汇编卷十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html"><span class="header-section-number">71</span> 唐人轶事汇编卷二十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html"><span class="header-section-number">72</span> 唐人轶事汇编卷二十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html"><span class="header-section-number">73</span> 唐人轶事汇编卷二十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html"><span class="header-section-number">74</span> 唐人轶事汇编卷二十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html"><span class="header-section-number">75</span> 唐人轶事汇编卷二十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html"><span class="header-section-number">76</span> 唐人轶事汇编卷二十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html"><span class="header-section-number">77</span> 唐人轶事汇编卷二十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html"><span class="header-section-number">78</span> 唐人轶事汇编卷二十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html"><span class="header-section-number">79</span> 唐人轶事汇编卷二十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html"><span class="header-section-number">80</span> 唐人轶事汇编卷二十九</a></li>
<li><a class="active" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html"><span class="header-section-number">81</span> 唐人轶事汇编卷三十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html"><span class="header-section-number">82</span> 唐人轶事汇编卷三十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html"><span class="header-section-number">83</span> 唐人轶事汇编卷三十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html"><span class="header-section-number">84</span> 唐人轶事汇编卷三十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html"><span class="header-section-number">85</span> 唐人轶事汇编卷三十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html"><span class="header-section-number">86</span> 唐人轶事汇编卷三十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html"><span class="header-section-number">87</span> 唐人轶事汇编卷三十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html"><span class="header-section-number">88</span> 唐人轶事汇编卷三十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html"><span class="header-section-number">89</span> 唐人轶事汇编卷三十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html"><span class="header-section-number">90</span> 唐人轶事汇编卷三十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B%E5%8D%81.html"><span class="header-section-number">91</span> 唐人轶事汇编卷四十</a></li>
<li class="book-part">附录</li>
<li><a class="" href="references.html">参考文献</a></li>
</ul>

        <div class="book-extra">
          
        </div>
      </nav>
</div>
  </header><main class="col-sm-12 col-md-9 col-lg-7" id="content"><div id="唐人轶事汇编卷三十" class="section level1">
<h1>
<span class="header-section-number">81</span> 唐人轶事汇编卷三十<a class="anchor" aria-label="anchor" href="#%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81"><i class="fas fa-link"></i></a>
</h1>
<div id="吴-融" class="section level2">
<h2>
<span class="header-section-number">81.1</span> 吴　融<a class="anchor" aria-label="anchor" href="#%E5%90%B4-%E8%9E%8D"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十-吴融-1"></span>
钱尚父始杀董昌，奄有两浙，得行其志，士人耻之。吴侍郎，越州萧山县人。举进士，场中甚有声采，屡遭维絷，不遂观光，乃脱身西上。《北梦琐言》五。</p></li>
<li><p><span id="唐轶三十-吴融-2"></span>
吴融，广明、中和之际，久负屈声，虽未擢科第，同人多贽谒之如先达。有王图，工词赋，投卷凡旬月，融既见之，殊不言图之臧否，但问图曰：「更曾得卢休信否？何坚卧不起，惜哉！融所得，不如也！」休，图之中表，长于八韵，向与子华同砚席，晚年抛废，归镜中别墅。《唐摭言》五。又《广记》一八三引。</p></li>
<li><p><span id="唐轶三十-吴融-3"></span>
羊绍素夏课有《画狗马难为功赋》，其实取「画狗马难于画鬼神」之意也，投表兄吴子华。子华览之，谓绍素曰：「吾子此赋未嘉。赋题无鬼神，而赋中言鬼神。子盍为《画狗马难于画鬼神赋》，即善矣。」绍素未及改易，子华一夕成于腹笥。有进士韦彖，池州九华人，始以赋卷谒子华。子华闻之，甚喜。彖居数日，贡一篇于子华，其破题曰：「有丹青二人：一则矜能于狗马，一则夸妙于鬼神。」子华大奇之，遂焚所著，而绍素竟不能以己下之。其年，子华为彖取府元。《唐摭言》五。</p></li>
<li><p><span id="唐轶三十-吴融-4"></span>
唐吴融侍郎策名后，曾依相国太尉韦公昭度，以文笔求知，每起草先呈，皆不称旨。吴乃祈掌武亲密，俾达其诚，且曰：「某幸得齿在宾次，唯以文字受眷，虽愧荒拙，敢不著力！未闻惬当，反甚忧惧。」掌武笑曰：「吴校书诚是艺士，每有见请，自是吴家文字，非干老夫。」由是改之，果惬上公之意也。散版出官，寓于江陵。为僧贯休撰诗序，以唐来唯元、白、休师而已。又祭陆龟蒙文，即云海内文章止鲁望而已。自相矛盾，于时不免识者所讥。《北梦琐言》四。</p></li>
<li><p><span id="唐轶三十-吴融-5"></span>
昭宗天复元年正旦，东内反正。既御楼，内翰维吴子华先至，上命于前跪草十余诏，简备精当，曾不顷刻。上大加赏激。《唐摭言》一三。《唐才子传》九。</p></li>
<li><p><span id="唐轶三十-吴融-6"></span>
景福中，江西节度使钟传遣僧从约进《法华经》一千部，上待之恩渥有加，宣从约入内赐斋，面锡紫衣一副。将行，太常博士戴司颜以诗赠行，略曰：「远来朝凤阙，归去恋元侯。」时吴子华任中谏，司颜仰公之名，志在属和，以为从约之资。融览之，拊掌大笑曰：「遮阿师更不要见，便把拽出得！」其承奉如此矣。《唐摭言》五。《唐诗纪事》六六。</p></li>
<li><p><span id="唐轶三十-吴融-7"></span>
见李巨川<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html#%E5%94%90%E8%BD%B6%E4%B8%89%E5%8D%81-%E6%9D%8E%E5%B7%A8%E5%B7%9D-1">1</a>。</p></li>
<li><p><span id="唐轶三十-吴融-8"></span>
见李洞<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html#%E5%94%90%E8%BD%B6%E4%BA%8C%E5%8D%81%E5%85%AD-%E6%9D%8E%E6%B4%9E-1">1</a>。</p></li>
<li><p><span id="唐轶三十-吴融-9"></span>
见卢延让<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html#%E5%94%90%E8%BD%B6%E4%B8%89%E5%8D%81-%E5%8D%A2%E5%BB%B6%E8%AE%A9-2">2</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html#%E5%94%90%E8%BD%B6%E4%B8%89%E5%8D%81-%E5%8D%A2%E5%BB%B6%E8%AE%A9-3">3</a>。</p></li>
<li><p><span id="唐轶三十-吴融-10"></span>
见卢延让<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html#%E5%94%90%E8%BD%B6%E4%B8%89%E5%8D%81-%E5%8D%A2%E5%BB%B6%E8%AE%A9-2">2</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html#%E5%94%90%E8%BD%B6%E4%B8%89%E5%8D%81-%E5%8D%A2%E5%BB%B6%E8%AE%A9-3">3</a>。</p></li>
<li><p><span id="唐轶三十-吴融-11"></span>
见陆龟蒙<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html#%E5%94%90%E8%BD%B6%E4%BA%8C%E5%8D%81%E5%85%AB-%E9%99%86%E9%BE%9F%E8%92%99-2">2</a>。</p></li>
<li><p><span id="唐轶三十-吴融-12"></span>
见崔慎由<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%94%90%E8%BD%B6%E4%BA%8C%E5%8D%81%E5%9B%9B-%E5%B4%94%E6%85%8E%E7%94%B1-4">4</a>。</p></li>
</ol>
</div>
<div id="郑-谷" class="section level2">
<h2>
<span class="header-section-number">81.2</span> 郑　谷<a class="anchor" aria-label="anchor" href="#%E9%83%91-%E8%B0%B7"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十-郑谷-1"></span>
谷，字守愚，袁州人，故永州刺史之子。幼年，司空图与刺史同院，见而奇之曰：「曾吟得丈丈诗否？」曰：「吟得。」「莫有病否？」曰：「丈丈《曲江晚望》断篇云『村南斜日闲回首，一对鸳鸯落渡头』，即深意矣。」司空叹惜抚背曰：「当为一代风骚主。」干宁中，为都官郎中，卒于家。《唐诗纪事》七○。《郡阁雅谈》（《诗话总龟》前集四）。</p></li>
<li><p><span id="唐轶三十-郑谷-2"></span>
唐郑谷有《雪》诗云：「乱飘僧舍茶烟湿，密洒歌楼酒力微。江上晚来堪画处，渔人披得一蓑归。」时人多传诵之。段赞善善画，因采其诗意景物，图写之，曲尽潇洒之思，持以赠谷。谷珍领之，复为诗寄谢云：「赞善贤相后，家藏名画多。留心于素绘，得意在烟波。属兴同吟咏，功成更琢磨。爱余风雪句，幽绝写渔蓑。」《图画见闻志》五。《古今诗话》（《诗话总龟》前集二六）。《唐诗纪事》七〇。</p></li>
<li><p><span id="唐轶三十-郑谷-3"></span>
谷不喜高仲武《间气集》，而喜殷璠《河岳英灵集》，尝有诗云：「殷璠鉴裁《英灵集》，颇觉同才得旨深。何事后来高仲武，品题《间气》未公心。」《唐诗纪事》七〇。</p></li>
<li><p><span id="唐轶三十-郑谷-4"></span>
郑谷郎中亦爱僧，用比蜀茶，乃曰：「蜀茶与僧，未必皆美，不欲舍之。」《北梦琐言》一○。</p></li>
<li><p><span id="唐轶三十-郑谷-5"></span>
见齐己<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html#%E5%94%90%E8%BD%B6%E4%B8%89%E5%8D%81-%E9%BD%90%E5%B7%B1-1">1</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html#%E5%94%90%E8%BD%B6%E4%B8%89%E5%8D%81-%E9%BD%90%E5%B7%B1-2">2</a>。</p></li>
<li><p><span id="唐轶三十-郑谷-6"></span>
见齐己<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html#%E5%94%90%E8%BD%B6%E4%B8%89%E5%8D%81-%E9%BD%90%E5%B7%B1-1">1</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html#%E5%94%90%E8%BD%B6%E4%B8%89%E5%8D%81-%E9%BD%90%E5%B7%B1-2">2</a>。</p></li>
</ol>
</div>
<div id="杜荀鹤" class="section level2">
<h2>
<span class="header-section-number">81.3</span> 杜荀鹤<a class="anchor" aria-label="anchor" href="#%E6%9D%9C%E8%8D%80%E9%B9%A4"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十-杜荀鹤-1"></span>
杜荀鹤，第十五，字彦之，池州人。大顺二年正月十日，裴贽下第八人。其年放牓日，即荀鹤生日，故王希羽赠诗云：「金榜晓悬生世日，玉书潜纪上升时。九华山色高千尺，未必高于第八枝。」后入梁，为主客员外郎，翰林学士。怀恩思报，未几暴卒。《南部新书》辛。《洞微志》（《诗话总龟》前集五）。</p></li>
<li><p><span id="唐轶三十-杜荀鹤-2"></span>
杜荀鹤舍前椿树生芝草，明年及第，以漆彩饰之，安几砚间，号「科名草」。《清异录》上。</p></li>
<li><p><span id="唐轶三十-杜荀鹤-3"></span>
见梁太祖<a href="#">9</a>。</p></li>
<li><p><span id="唐轶三十-杜荀鹤-4"></span>
唐杜荀鹤尝游梁，献太祖诗三十章，皆易晓也，因厚遇之。洎受禅，拜翰林学士，五日而卒。朱崖李太尉奖拔寒俊，至于掌诰，率用子弟，乃曰：「以其谙练故事，以济缓急也。」如京兆者，一篇一咏而已，经国大手，非其所能。幸而殂逝，免贻伊耻也。制贬平曾、贾岛，以其僻涩之才，无所采用。皆此类也。《北梦琐言》六。</p></li>
<li><p><span id="唐轶三十-杜荀鹤-5"></span>
荀鹤，杜牧之之微子也。牧之会昌末，自齐安移守秋浦，时妾有娠，出嫁长林卿士杜筠，生荀鹤，有能诗名，自号九华山人。大顺初，擢第，寻授翰林学士，主客员外郎，知制诰。顾云序其集为《唐风集》焉。荀鹤与张曙同年进士，常以言相嘲谑，曙之他文不多见，《唐余录》载其《击瓯赋》一篇，其警句云：「董双成青琐鸾惊，啄开珠网；穆天子细缰马骇，踏碎琼田。」似此之类，恐非荀鹤所可拟。《唐风集》中，诗极低下，如「要知前路事，不及在家时」，「不觉裹头成大汉，初看竹马作儿童」之句，前辈方之《太公家教》。惟《春宫怨》一联云「风暖鸟声碎，日高花影重」，为一篇警策。而欧阳永叔《归田录》乃云周朴之句，不知何以云然。《艺苑雌黄》（《苕溪渔隐丛话》后集一五）。《池阳集》（《古今事文类聚》后集一六）。《唐诗纪事》六五。《舆地纪胜》二二。《二老堂诗话》。《唐才子传》九。　案：杜荀鹤是否牧之微子事，后人聚讼纷纭。《四库提要》、《一瓢诗话》等并斥此说。</p></li>
<li><p><span id="唐轶三十-杜荀鹤-6"></span>
梁朝杜舍人荀鹤为诗愁苦，悉干教化。每于吟讽，得其至理。如《赠僧》云：「安禅不必须山水，灭得心头火自凉。」又「利门名路两何凭，百岁风前短燄灯。只恐为僧心不了，为僧心了总输僧。」南宗睹之，传为心印。杜在梁朝，献朱太祖《时世行》十首，欲令太祖省徭役、薄赋敛。是时方当征伐，不洽上意，遂不见遇，旅寄寺中。敬相公翔谓杜曰：「希先辈稍削古风，即可进身。不然者，虚老矣。」杜遂课《颂德诗》三十章以悦太祖。议者以杜虽有玉堂之拜，顿移教化之词，壮志清名，中道而废。《时世行》聊纪两首，《颂德诗》不复录之：「夫因兵死守蓬茅，麻纻裙衫鬓发燋。桑柘废来犹纳税，田园荒尽尚征苗。时挑野菜和根煮，旋斫生柴带叶烧。任是深山更深处，也应无计避征徭。」「八十老翁住破村，村中牢落不堪论。因供寨木无桑柘，为点乡兵绝子孙。还似平宁征赋税，未曾州县略安存。至今鸡犬皆星散，日落西山哭倚门。」《鉴诫录》九。</p></li>
<li><p><span id="唐轶三十-杜荀鹤-7"></span>
见张曙<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html#%E5%94%90%E8%BD%B6%E4%B8%89%E5%8D%81-%E5%BC%A0%E6%9B%99-2">2</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html#%E5%94%90%E8%BD%B6%E4%B8%89%E5%8D%81-%E5%BC%A0%E6%9B%99-3">3</a>。</p></li>
<li><p><span id="唐轶三十-杜荀鹤-8"></span>
梁园有富家子杜四郎，好接文士，爱为诗篇，时号「杜荀鸭」，以比荀鹤。每有诗即题壁，亲宾或污漫之，即云：「三十年来尘扑面，如今始得一泥。」《后史补》（《类说》二六）。</p></li>
</ol>
</div>
<div id="李巨川" class="section level2">
<h2>
<span class="header-section-number">81.4</span> 李巨川<a class="anchor" aria-label="anchor" href="#%E6%9D%8E%E5%B7%A8%E5%B7%9D"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十-李巨川-1"></span>
李巨川，字下已，姑臧人也，士族之鼎甲，工为燕许体文。广明庚子乱后，失身于人，佐兴元杨守亮幕。守亮，大阉复恭养子。守亮败，为华帅韩建所擒。建重其才，奏令掌书奏凡十余年，名振海内。干宁中，驾幸三峰，巨川自使下侍御史，拜工部郎中，稍迁考功郎，中谏议大夫。时建奏勒诸王放散殿，后都雪岐，下宋文通，皆巨川之谋也。上返正，转假礼部尚书，充黄州节度判官。上至华清宫，遣使赐建御容一轴，时巨川草谢表以示吴子华，其中有「彤云似盖以长随，紫气临关而不度」。子华吟味不已，因草篇与巨川对垒。略曰：「雾开万里，克谐披睹之心；掌拔一峰，兼助捧持之力。」天祐初，大驾幸岐，梁太祖自东平拥师迎驾至三峰，单骑出降。既而素忌巨川多谋，遣人害之。《唐摭言》一○。</p></li>
<li><p><span id="唐轶三十-李巨川-2"></span>
李巨川有笔述，历举不第。先以仕伪襄王，与唐彦谦俱贬于山南，褒帅杨守亮优待之。山南失守，随致仕杨军容复恭，与守亮同奔，北投太原。导行者引出华州，复恭为韩建挫辱，极骂为奴，以短褐蒙之，毙于枯木。守亮槛送至京，斩于独柳树，京城百姓莫不沾涕。此即南山一丈黑，本姓訾。黄巢时，多救护导引朝士令趋行在，人有逃黄巢而投附，皆济之，由是人多感激也。巨川为韩建副使。朱令公军次于华，用张濬计，先取韩建，其幕客张策携印率副使李巨川同诣辕门请降。朱公谓曰：「车驾西幸，皆公所教也。」建曰：「某不识字，凡朝廷章奏、邻道书檄，皆巨川为之。」因斩之。识者谓韩建无行，求解怒于朱公，遂为所卖。时人冤之。巨川有子慎仪，仕后唐为翰林学士。唯张策本与张濬有分，携印而降，叶濬之谋，后仕至梁相。朱公既得韩建，以兄呼之，寻奏移许昌。梁凤历初，亦遇害也。《北梦琐言》一五。</p></li>
<li><p><span id="唐轶三十-李巨川-3"></span>
见温庭筠<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%94%90%E8%BD%B6%E4%BA%8C%E5%8D%81%E5%9B%9B-%E6%B8%A9%E5%BA%AD%E7%AD%A0-18">18</a>。</p></li>
</ol>
</div>
<div id="王-超" class="section level2">
<h2>
<span class="header-section-number">81.5</span> 王　超<a class="anchor" aria-label="anchor" href="#%E7%8E%8B-%E8%B6%85"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-王超-1"></span>
唐末凤翔判官王超，推奉李茂贞，挟曹马之势，牋奏文檄，恣意翺翔。王蜀先主初下成都，冯涓节制判掌其奏牋，岁久转厅，以掌记辟韦庄郎中于权变之间，未甚惬旨。阆州人王保晦有文才而无体式，然其切露直致，易为晓悟。加以凤翔用王超牋奏，超以一本旧族，思偶风云，每遇飞章，言伪而辩。蜀先主爱之，以二王书题表藁示长乐公，公乃致书逊谢，倍加赞赏。其要曰：「有眼未见，有耳未闻。」盖讥其阻兵恃强，失事君去就。王超后为兴元留后，遇害。有《凤鸣集》三十卷行于世。后又有名石钦若者，体效其笔，为刘知俊判官，随轩降蜀，不能谦退远害，宾主争露锋颖，竟同诛之。阅其缄题表章行行然，宜其见忌而取祸也。许存初背荆州成中令降蜀，先主有意杀之，亲吏柳修业劝其谦静，每立大功而皆托疾，由是获免于先主之世。即彭城之旧寮，不若高阳之小吏矣。王超全集三十卷，今只见三卷。闻于卢卿宏也。《北梦琐言》七。</li>
</ol>
</div>
<div id="郑-准" class="section level2">
<h2>
<span class="header-section-number">81.6</span> 郑　准<a class="anchor" aria-label="anchor" href="#%E9%83%91-%E5%87%86"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十-郑准-1"></span>
唐荥阳郑准以文笔依荆州成中令。常欲比肩陈、阮，自集其所作为三卷，号《刘表军书》。虽有胸襟，而辞体不雅。至祝朝贵书云：「中书令舍人曰『草麻』，通事舍人曰『奏可』。」又贺襄州赵令嗣袭，其书云：「不沐浴佩玉，而石祁兆；不登山取符，而无恤封。」是于庆贺中显言其庶贱也。邻道之敬，其若是乎？应举日诗卷，《题水牛》曰：「护犊横身立，逢人揭尾跳。」朝士以为大笑。《北梦琐言》七。又《广记》二六一引。《唐诗纪事》六一。</p></li>
<li><p><span id="唐轶三十-郑准-2"></span>
郑准，不知何许人。性谅直，能为文，长于牋奏。成汭镇荆南，辟为推官。汭尝讐杀人，惧为吏所捕，改姓郭氏，及为荆南节度使，命准为表，乞归本姓。准援笔而成，其略云：「臣门非冠盖，家本军戎。亲朋之内，盱睢为人报怨；昆弟之间，点染无处求生。背故国以狐疑，望邻封而鼠窜。名非霸越，乘舟难效于陶朱；志切投秦，出境遂称于张禄。」又云「成为本姓，郭乃冒称。本避犯禁之辜，敢归司寇；别族受封之典，诚愧诸侯。伏乞圣慈，许归本姓」云云。其表甚为朝廷所重。后因汭生辰，淮南杨行密遣使致礼币之外，仍贶《初学记》一部，准忿然以为不可，谓汭曰：「夫《初学记》盖训童之书尔，今敌国交聘，以此书为贶，得非相轻之甚耶！宜书责让。」汭不纳。准自叹曰：「若然，见轻敌国，足彰幕府之无人也。参佐无状，安可久？」遽请解职。汭怒其去，潜使人于途中杀之。《五代史补》一。</p></li>
<li><p><span id="唐轶三十-郑准-3"></span>
见贯休<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html#%E5%94%90%E8%BD%B6%E4%B8%89%E5%8D%81-%E8%B4%AF%E4%BC%91-2">2</a>。</p></li>
</ol>
</div>
<div id="罗-衮" class="section level2">
<h2>
<span class="header-section-number">81.7</span> 罗　衮<a class="anchor" aria-label="anchor" href="#%E7%BD%97-%E8%A1%AE"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十-罗衮-1"></span>
唐罗员外衮，成都临邛人。应进士举，文学优赡，操尚甚高，唐大顺中策名，不归故乡。时属丧乱，朝廷多故，契阔兵难，备历饥寒。蜀先主致书于翰林令狐学士、吴侍郎，选书记一员，欲以桂阳应聘。外郎谓知己曰：「誓拥马通衢，服弊布衣，以俟外朝。无复西归，为鲁国东家丘也。」竟通朝籍，终于梁礼部员外郎也。蜀人有志者，唯外郎乎！《北梦琐言》五。《五总志》。</p></li>
<li><p><span id="唐轶三十-罗衮-2"></span>
见罗隐<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html#%E5%94%90%E8%BD%B6%E4%BA%8C%E5%8D%81%E5%85%AB-%E7%BD%97%E9%9A%90-24">24</a>。</p></li>
</ol>
</div>
<div id="温-宪" class="section level2">
<h2>
<span class="header-section-number">81.8</span> 温　宪<a class="anchor" aria-label="anchor" href="#%E6%B8%A9-%E5%AE%AA"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十-温宪-1"></span>
温宪员外，庭筠子也。僖、昭之间，就试于有司，值郑相延昌掌邦贡也，以其父文多刺时，复傲毁朝士，抑而不录。既不第，遂题一绝于崇庆寺壁。后荥阳公登大用，因国忌行香，见之悯然动容。暮归宅，已除赵崇知举，即召之，谓曰：「某顷主文衡，以温宪庭筠之子，深怒嫉之。今日见一绝，令人恻然，幸勿遗也。」于是成名。诗曰：「十口沟隍待一身，半年千里绝音尘。鬓毛如雪心如死，犹作长安下第人。」《唐诗纪事》七〇。</p></li>
<li><p><span id="唐轶三十-温宪-2"></span>
见温庭筠<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%94%90%E8%BD%B6%E4%BA%8C%E5%8D%81%E5%9B%9B-%E6%B8%A9%E5%BA%AD%E7%AD%A0-18">18</a>。</p></li>
</ol>
</div>
<div id="张-𧏖" class="section level2">
<h2>
<span class="header-section-number">81.9</span> 张　𧏖<a class="anchor" aria-label="anchor" href="#%E5%BC%A0-%F0%A7%8F%96"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-张𧏖-1"></span>
张𧏖，字象文，唐末登第，尉栎阳。避乱入蜀，王蜀时，为金堂令。徐后游大慈寺，见壁间题云：「墙头细雨垂纤草，水面回风聚落花。」问寺僧，僧以𧏖对。乃赐霞光牋，令写诗以进。𧏖进二百首，衍善之，召为知制诰。宋光嗣以𧏖轻忽傲物，遂止。卒于官。𧏖生颖秀，幼有《单于台》诗曰：「白日地中出，黄河天外来。」为世所称。《唐诗纪事》七〇。《郡斋读书志》四中。《唐才子传》一○。</li>
</ol>
</div>
<div id="殷文圭" class="section level2">
<h2>
<span class="header-section-number">81.10</span> 殷文圭<a class="anchor" aria-label="anchor" href="#%E6%AE%B7%E6%96%87%E5%9C%AD"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十-殷文圭-1"></span>
文圭，池州人，居九华，小字桂郎。苦学，所用墨池，底为之穴。《唐诗纪事》六八。</p></li>
<li><p><span id="唐轶三十-殷文圭-2"></span>
殷文圭为举子时，尝经大泽中，遇大雨震电，仆乘皆踣，文圭安详如不闻。及至逆旅，从者怪之，试视文圭，两耳皆有泥封塞云。后为翰林学士。《江南余载》下。《唐诗纪事》六八。</p></li>
<li><p><span id="唐轶三十-殷文圭-3"></span>
吴殷文圭举进士，涂中遇一叟，目文圭久之，谓人曰：「向者一人，眉绿，拳必入口，神仙状也。如学道，当冲虚；不尔，有大名于天下。」而文圭拳实入口，干宁中擢第。《九国志》（《白孔六帖》三一）。《唐诗纪事》六八。《唐才子传》一〇。</p></li>
<li><p><span id="唐轶三十-殷文圭-4"></span>
见吴游恭<a href="#">1</a>。</p></li>
<li><p><span id="唐轶三十-殷文圭-5"></span>
干宁中，驾幸三峰。殷文圭者，携梁王表荐及第，仍列于榜内。时杨令公行密镇维扬，奄有宣浙，扬汴榛梗久矣。文圭家池州之青阳，辞亲间道至行在，无何随榜为吏部侍郎裴枢宣谕判官，至大梁以身事叩梁王，王乃上表荐之。文圭复拟饰非，徧投启事于公卿间，略曰：「於菟猎食，非求尺璧之珍；鶢鶋避风，不望洪钟之乐。」既擢第，由宋汴驰过。俄为多言者所发，梁王大怒，亟遣追捕，已不及矣。自是屡言措大率皆负心，常以文圭为证，白马之诛，靡不由此也。《唐摭言》九。《唐诗纪事》六八。《唐才子传》一○。</p></li>
<li><p><span id="唐轶三十-殷文圭-6"></span>
李德诚加司空，守临川，殷文圭草麻。德诚濡毫之赂久而未至，以诗督之曰：「紫殿西头月欲斜，曾草临川上相麻。润笔已曾关奏谢，更飞章句问张华。」时论少之。《南唐近事》（《诗话总龟》前集一八引）。《唐诗纪事》六八。</p></li>
</ol>
</div>
<div id="翁承赞" class="section level2">
<h2>
<span class="header-section-number">81.11</span> 翁承赞<a class="anchor" aria-label="anchor" href="#%E7%BF%81%E6%89%BF%E8%B5%9E"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-翁承赞-1"></span>
天祐元年，翁承赞以右拾遗受诏，册王审知为瑯琊王，赐金紫以行，易其乡名里号曰「文秀」、「光贤」、「书锦」。黄滔赠以诗，有「建水闽山无故事，长卿严助是前身」之语。梁开平四年，复为闽王册礼副使，滔复赠诗曰：「衣锦还乡翻是客，回车谒帝却为归。」《闽书》（《五代诗话》六）。《十国春秋》九五。</li>
</ol>
</div>
<div id="路德延" class="section level2">
<h2>
<span class="header-section-number">81.12</span> 路德延<a class="anchor" aria-label="anchor" href="#%E8%B7%AF%E5%BE%B7%E5%BB%B6"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十-路德延-1"></span>
路德延，儋州岩相之犹子也。数岁能为诗，居学舍中，尝赋芭蕉诗曰：「一种灵苗异，天然体性虚。叶如斜界纸，心似倒抽书。」诗成，翌日传于都。会儋州坐事诛，故德延久不能振。光化初，方就举擢第。大有诗价，又为《感旧》诗曰：「初骑竹马咏芭蕉，尝忝名卿诵满朝。五字便容过绛帐，一枝寻许折丹霄。岂知流落萍蓬远，不觉推迁岁月遥。国境永宁身未立，至今颜巷守箪瓢。」天祐中，授左拾遗。会河中节度使朱友谦领镇，辟掌书记。友谦初颇礼待之，然德延性浮薄骄慢，动多忤物，友谦稍解体，德延乃作《孩儿诗》五十韵以刺友谦。友谦闻而大怒，有以掇祸，乃因醉沈之黄河。诗实佳作也。尔后虽继有和者，皆去德延远矣。《广记》一七五。《唐诗纪事》六三。</p></li>
<li><p><span id="唐轶三十-路德延-2"></span>
河中判官路德延，相国岩之姪，岳之子。时谓才俊，擢进士第。西平王朱友谦幕寮，放恣凌傲，主公容之。友谦背梁，乞于晋阳，并使初至，礼遇方谨，路公筵上言语及之。友谦忧愤，因投德延于黄河，以纾祸也。先是纪纲之仆近判官入谒幕次，遂有请易舍之说，盖义兄弟同处，不欲闻郎官秽谈也。路子得非其人耶？《北梦琐言》（《广记》二六四）。</p></li>
</ol>
</div>
<div id="卢延让" class="section level2">
<h2>
<span class="header-section-number">81.13</span> 卢延让<a class="anchor" aria-label="anchor" href="#%E5%8D%A2%E5%BB%B6%E8%AE%A9"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十-卢延让-1"></span>
唐卢延让业诗，二十五举，方登一第。卷中有句云：「狐冲官道过，狗触店门开。」租庸张濬亲见此事，每称赏之。又有「饿猫临鼠穴，馋犬舐鱼砧」之句，为成中令汭见赏。又有「栗爆烧氊破，猫跳触鼎翻」句，为王先主建所赏。尝谓人曰：「平生投谒公卿，不意得力于猫儿狗子也。」人闻而笑之。卢尝有诗云：「不同文赋易，为是者之乎。」后入翰林，阁笔而已。同列戏之曰：「不同文赋易，为是者之乎。」竟以不称职，数日而罢也。《北梦琐言》七。又《广记》二五二引。《古今诗话》（《诗话总龟》前集四一）。《唐诗纪事》六五。</p></li>
<li><p><span id="唐轶三十-卢延让-2"></span>
卢延让业癖涩诗，吴翰林虽以赋卷擢第，然八面受敌，深知延让之能。延让始投贽，卷中有说诗一篇，断句云：「因知文赋易，为下者之乎。」子华笑曰：「上门恶骂来！」《唐摭言》一二。《唐诗纪事》六五。</p></li>
<li><p><span id="唐轶三十-卢延让-3"></span>
卢延让，光化三年登第。先是延让师薛许下为诗，词意入癖，时人多笑之。吴翰林融为侍御史，出官峡中，延让时薄游荆渚，贫无卷轴，未遑贽谒。会融表弟滕籍者，偶得延让百篇，融览，大奇之，曰：「此无他，贵不寻常耳。」于是称之于府主成汭。时故相张公职大租于是邦，常以延让为笑端，及融言之，咸为改观。由是大获举粮，延让深所感激，然犹因循，竟未相面。后值融赴急征入内庭，孜孜于公卿间称誉不已。光化戊午岁，来自襄南，融一见如旧相识，延让呜咽流涕，于是攘臂成之矣。《唐摭言》六。又《广记》一八四引。</p></li>
<li><p><span id="唐轶三十-卢延让-4"></span>
唐御膳以红绫饼餤为重。昭宗光化中，放进士榜，得裴格等二十八人，以为得人。会燕曲江，乃令大官特作二十八饼餤赐之，卢延让在其间。后入蜀为学士，既老，颇为蜀人所易。延让诗素平易近俳，乃作诗云：「莫欺零落残牙齿，曾吃红绫饼餤来。」王衍闻知，遂命供膳，亦以饼餤为上品，以红罗裹之。至今蜀人工为饼餤，而红罗裹其外，公厨大燕，设为第一。《避暑录话》下。《韵语阳秋》一九。</p></li>
<li><p><span id="唐轶三十-卢延让-5"></span>
王蜀卢侍郎延让吟诗多著寻常容易言语，时辈称之为高格。至如《送周太保赴浙西》云：「臂鹰健卒悬氊帽，骑马佳人著画衫。」又《寄友人》云：「每过私第邀看鹤，长著公裳送上驴。」此容易之甚矣。然于数篇见境尤妙，有《松门寺》云：「山寺取凉当夏夜，共僧蹲坐石阶前。两三条电欲为雨，七八个星犹在天。衣汗稍停床上扇，茶香时泼涧中泉。通宵听论莲华义，不藉松窗半觉眠。」又《苦吟》云：「莫话诗中事，诗中难更无。吟安一个字，撚断数茎须。险觅天应闷，狂搜海亦枯。不同文赋易，为著者之乎。」又《赠僧》云：「浮世浮华一段空，偶抛烦恼到莲宫。高僧解语牙无水，老鹤能飞骨有风。野色吟余生竹外，山阴坐久入池中。禅师莫问求名苦，滋味过于食蓼虫。」卢曾献太祖卷，中有「栗爆烧氊破，猫跳触鼎翻」。后太祖冬夜与潘枢密峭在内殿平章边事，旋令宫人于火炉中煨栗子，俄有数栗爆出，烧损绣褥子。时太祖多疑，常于炉中烧金鼎子，命徐妃二姊妹亲侍茶汤而已。是夜，宫猫相戏，误触鼎翻，太祖良久曰：「『栗爆烧氊破，猫跳触鼎翻』。忆得卢延让卷有此一联，乃知先辈裁诗信无虚境。」来日遂有六行之拜。自给事拜工部。《鉴诫录》五。《唐诗纪事》六五。</p></li>
<li><p><span id="唐轶三十-卢延让-6"></span>
卢延让诗浅近，人多笑之，惟吴融独重其作，盛称于时，且云：「此公不寻常，后必垂名。」延让诗至今传之，亦有绝好者。《宿东林》云：「两三条电欲为雨，七八个星犹在天。」《旅舍言怀》云：「名纸毛生五门下，家僮骨立六街中。」《赠元上人》云：「高僧解语牙无水，老鹤能飞骨有风。」《蜀路》云：「云间闻铎骡驮去，雪里残骸虎拽来。」《怀江上》云：「饿猫临鼠穴，馋犬舐鱼砧。」《寄人》云：「吟成一个字，捻断数茎须。」又云：「树上咨诹批颊鸟，窗间壁驳叩头虫。」余在翰林，尝召对，上举延让诗云：「臂鹰健卒悬氊帽，骑马佳人卷画衫。」虽浅近，亦自成一体。《谈苑》（《诗话总龟》前集八）。《唐诗纪事》六五。</p></li>
<li><p><span id="唐轶三十-卢延让-7"></span>
卢延让《哭边将》诗曰：「自是硵砂发，非干𪿫石伤。牒多身上职，盎大背边疮。」人谓此是打脊诗也。《北梦琐言》七。《古今诗话》（《类说》五六）。</p></li>
</ol>
</div>
<div id="韩定辞-马彧" class="section level2">
<h2>
<span class="header-section-number">81.14</span> 韩定辞　马彧<a class="anchor" aria-label="anchor" href="#%E9%9F%A9%E5%AE%9A%E8%BE%9E-%E9%A9%AC%E5%BD%A7"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-韩定辞-1"></span> <span id="唐轶三十-马彧-1"></span>
唐韩定辞为镇州王镕书记，聘燕帅刘仁恭，舍于宾馆，命试幕客马彧延接。马有诗赠韩曰：「燧林芳草绵绵思，尽日相携陟丽谯。别后巏嵍山上望，羡君时复见王乔。」彧诗虽清秀，然意在征其学问。韩亦于座上酬之曰：「崇霞台上神仙客，学辨痴龙艺最多。盛德好将银笔述，丽词堪与雪儿歌。」座内诸宾靡不钦讶称妙句，然亦疑其银笔之僻也。他日，彧复持燕帅之命，答聘常山，亦命定辞接于公馆。时有妓转转者，韩之所眷也，每当酒席，彧频目之。韩曰：「昔爱晋文公分季隗于赵衰，孙伯符辍小乔于公瑾，盖以色可奉名人。但虑倡姬不胜贤者之顾，愿垂一咏，俾得奉之。」彧援笔，文不停缀，作转转之赋，其文甚美，咸钦其敏妙，遂传于远近。彧从容问韩以雪儿、银笔之事。韩曰：「昔梁元帝为湘东王时，好学著书，常记录忠臣义士及文章之美者。笔有三品，或以金银雕饰，或用斑竹为管，忠孝全者用金管书之，德行清粹者用银笔书之，文章赡丽者以斑竹书之。故湘东之誉，振于江表。雪儿者，李密之爱姬，能歌舞。每见宾僚文章，有奇丽入意者，即付雪儿叶音律以歌之。」又问痴龙出自何处，定辞曰：「洛下有洞穴，曾有人误堕于穴中，因行数里，渐见明旷。见有宫殿人物凡九处，又见有大羊，羊髯有珠，人取而食之，不知何所。后出以问张华，曰：『此地仙九馆也。大羊者，名曰痴龙耳。』」定辞复问彧：「巏嵍之山，当在何处？」彧曰：「此隋郡之故事，何谦光而下问？」由是两相悦服，结交而去。《北梦琐言》（《广记》二〇〇）。《百斛明珠》（《诗话总龟》前集三〇）。《唐诗纪事》七一。《苕溪渔隐丛话》前集二四。</li>
</ol>
</div>
<div id="杨-夔" class="section level2">
<h2>
<span class="header-section-number">81.15</span> 杨　夔<a class="anchor" aria-label="anchor" href="#%E6%9D%A8-%E5%A4%94"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-杨夔-1"></span>
高士杨夔尝著《冗书》三卷，驰名于士大夫间。唐末下第，优游江左，郑谷赠之诗曰：「三复兄书高且奇，不妨仍省百篇诗。江湖休洒东风泪，十字香于一桂枝。」《古今诗话》（《诗话总龟》前集二七）。</li>
</ol>
</div>
<div id="唐-求一作球" class="section level2">
<h2>
<span class="header-section-number">81.16</span> 唐　求（一作球）<a class="anchor" aria-label="anchor" href="#%E5%94%90-%E6%B1%82%E4%B8%80%E4%BD%9C%E7%90%83"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十-唐求-1"></span>
唐末，蜀州青城县味江山人唐求，至性纯，笃好雅道，放旷疏逸，几乎方外之士也。每入市，骑一青牛，至暮，醺酣而归。非其类，不与之交。或吟或咏，有所得，则将藁撚为丸，内于大瓢中。二十余年，莫知其数，亦不复吟咏。其赠送寄别之诗布于人口。暮年，因卧病，索瓢致于江中，曰：「斯文苟不沉没于水，后之人得者方知我苦心耳。」漂至新渠江口，有识者云：「唐山人诗瓢也。」探得之，已遭漂润损坏，十得其二三，凡三十余篇，行于世。《茅亭客话》三。《古今诗话》（《诗话总龟》前集四六）。《唐诗纪事》五〇。《唐才子传》一〇。</p></li>
<li><p><span id="唐轶三十-唐求-2"></span>
球生于唐末，至性纯，笃好雅道，放旷疏远，邦人谓之唐隐居。或云：王建帅蜀，召为参谋，不就。今以其故居为隐居寺。《唐诗纪事》五〇。</p></li>
</ol>
</div>
<div id="褚-载" class="section level2">
<h2>
<span class="header-section-number">81.17</span> 褚　载<a class="anchor" aria-label="anchor" href="#%E8%A4%9A-%E8%BD%BD"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十-褚载-1"></span>
褚载字厚之，家至贫。客梁、宋间，困甚，以诗投襄阳节度使邢君牙云：「西风昨夜坠红兰，一宿邮亭事万般。无地可耕归不得，有恩堪报死何难？流年怕老看将老，百计求安未得安。一卷新书满怀泪，频来门馆诉饥寒。」君牙赠绢十匹，荐于郑滑，辟支使，不行。明年，裴贽知贡举，君牙荐之，擢第。《诗史》（《诗话总龟》前集五）。《唐才子传》一。　案：邢君牙卒于德宗朝，时代不相及。</p></li>
<li><p><span id="唐轶三十-褚载-2"></span>
文德中，刘子长出镇浙西，行次江西；时陆威侍郎犹为郎吏，亦寓于此。进士褚载缄二轴投谒，误以子长之卷而贽于威；威览之，连有数字犯威家讳，威因拱而矍然。载错愕白以大误，寻以长牋致谢，略曰：「曹兴之图画虽精，终慙误笔；殷浩之矜持太过，翻达空函。」《唐摭言》一一。《唐诗纪事》五九。《耆旧续闻》一〇。《唐才子传》一○。</p></li>
</ol>
</div>
<div id="王贞白" class="section level2">
<h2>
<span class="header-section-number">81.18</span> 王贞白<a class="anchor" aria-label="anchor" href="#%E7%8E%8B%E8%B4%9E%E7%99%BD"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十-王贞白-1"></span>
王贞白唐末大播诗名，尝作《御沟诗》云：「一派御沟水，绿槐相荫青。此波涵帝泽，无处濯尘缨。鸟道来虽险，龙池到自平。朝宗心本切，愿向急流倾。」示贯休，休曰：「剩一字。」贞白扬袂而去。休曰：「此公思敏。」书一「中」字于掌。逡巡，贞白回，曰：「此中涵帝泽。」休以掌中示之，不异所改。《青琐后集》（《诗话总龟》前集一一）。《唐诗纪事》六七。《唐才子传》一〇。　案：《唐子西文录》另载一说，以贯休为皎然，以王贞白为无名僧，似误。</p></li>
<li><p><span id="唐轶三十-王贞白-2"></span>
天祐年中内试，贞白扎翰狼籍，帝览，拂下玉案。有黄门奏此举人有诗名。御批曰：「粗通放。」《唐诗纪事》六七。</p></li>
</ol>
</div>
<div id="张-曙" class="section level2">
<h2>
<span class="header-section-number">81.19</span> 张　曙<a class="anchor" aria-label="anchor" href="#%E5%BC%A0-%E6%9B%99"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十-张曙-1"></span>
张曙、崔昭纬中和初西川同举，相与诣日者问命。时曙自恃才名籍甚，人皆呼为将来状元，崔亦分居其下。无何，日者殊不顾曙，目崔曰：「将来万全高第。」曙有愠色。日者曰：「郎君亦及第，然须待崔家郎君拜相，当于此时过堂。」既而曙果以惨恤不终场，昭纬其年首冠。曙以篇什刺之曰：「千里江山陪骥尾，五更风水失龙鳞，昨夜浣花溪上雨，绿杨芳草属何人！」崔甚不平。会夜饮，崔以巨觥饮张，张推辞再三，崔曰：「但吃，却待我作宰相与你取状头。」张拂衣而去，因之大不叶。后七年，崔自内廷大拜，张后于三榜裴公下及第，果于崔公下过堂。《唐摭言》一一。又《广记》一八三引。又《诗话总龟》前集三九引。《唐诗纪事》六六。</p></li>
<li><p><span id="唐轶三十-张曙-2"></span>
唐右补阙张曙，吏部侍郎褧之子，祎之姪。文章秀丽，精神敏俊，甚有时称。所生母常戴玉天尊，黄巢乱离，莫知存没，或有于枯骸中头上见有玉天尊，以曙未访遗骸，不合进取，以此阻之。后于裴贽侍郎下擢进士第，官至右补阙。曾戏同年杜荀鹤曰：「杜十四仁贤大荣幸，得与张五十郎同年。」荀鹤答曰：「张五十郎大荣幸，得与荀鹤同年。天下只闻杜荀鹤名字，岂知张五十郎耶！」彼此大咍。是知虚名不足定人优劣。曙有《击瓯赋》，其警句云：「董双成青琐鸾惊，啄开珠网；穆天子红缰马解，踏破琼田。」又有《鄠郊赋》，叙长安乱离，亦哀江南、悲甘陵之比。区区之荀鹤，不足拟伦。《北梦琐言》四。</p></li>
<li><p><span id="唐轶三十-张曙-3"></span>
张曙拾遗与杜荀鹤同年，尝醉中谑荀鹤曰：「杜十五公大荣！」荀鹤曰：「何荣？」曙曰：「与张五十郎同年，争不荣？」荀鹤应声答曰：「是公荣，小子争得荣？」曙笑曰：「何也？」荀鹤曰：「天下祇知有杜荀鹤，阿没处知有张五十郎！」《唐摭言》一二。</p></li>
<li><p><span id="唐轶三十-张曙-4"></span>
唐张祎侍郎朝望甚高，有爱姬早逝，悼念不已。因入朝未回，其犹子右补阙曙才俊风流，因增大阮之悲，乃制《浣溪纱》，其词曰：「枕障薰炉隔绣帏，二年终日两相思，好风明月始应知。天上人间何处去，旧欢新梦觉来时，黄昏微雨画帘垂。」置于几上。大阮朝退，凭几无聊，忽睹此诗，不觉哀恸，乃曰：「必是阿灰所作。」阿灰，即中谏小字也。然于风教似亦不可，以其叔姪年颜相似，恕之可耳。谚曰：「小舅小叔，相追相逐。」谑戏固不免也。《北梦琐言》八。《诗话总龟》前集四五。</p></li>
<li><p><span id="唐轶三十-张曙-5"></span>
见杜荀鹤<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html#%E5%94%90%E8%BD%B6%E4%B8%89%E5%8D%81-%E6%9D%9C%E8%8D%80%E9%B9%A4-5">5</a>。</p></li>
<li><p><span id="唐轶三十-张曙-6"></span>
唐末张曙，中和间举进士。避难到巴州，宴于郡楼，坐中作《击瓯赋》，极精工。郡楼由赋显名，后人遂命之曰「击瓯楼」。《学斋占毕》二。</p></li>
</ol>
</div>
<div id="王-毂" class="section level2">
<h2>
<span class="header-section-number">81.20</span> 王　毂<a class="anchor" aria-label="anchor" href="#%E7%8E%8B-%E6%AF%82"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十-王毂-1"></span>
唐末，有宜春人王毂者，以歌诗擅名于时。尝作《玉树曲》云：「碧月夜夜琼树春，莲舌泠泠词调新。当时狎客尽丰禄，直谏犯颜无一人。歌未阕，晋王剑上黏腥血。君臣犹在醉乡中，面上已无陈日月。」此词大播于人口。毂未第时，尝于市廛中忽见同人被无赖辈殴打。毂前救之，扬声曰：「莫无礼，识吾否？吾便是解道『君臣犹在醉乡中，面上已无陈日月』者。」无赖辈闻之，敛衽惭谢而退。《百斛明珠》（《诗话总龟》前集二九）。《渔樵闲话》（《类说》五五、《溪诗话》二）。《唐诗纪事》七〇。《唐才子传》一○。</p></li>
<li><p><span id="唐轶三十-王毂-2"></span>
毂始与崔胤同在庠序，相善。将赴举，胤饯之，有日者在坐曰：「待此郎为相，乃登第。」二十年，胤为相，毂遂登第。《唐诗纪事》七○。</p></li>
</ol>
</div>
<div id="贯-休" class="section level2">
<h2>
<span class="header-section-number">81.21</span> 贯　休<a class="anchor" aria-label="anchor" href="#%E8%B4%AF-%E4%BC%91"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十-贯休-1"></span>
禅月贯休尝以诗投之（今案：指钱镠）曰：「贵极身来不自由，几年勤苦踏山丘。满堂花醉三千客，一剑光寒十四州。莱子衣裳宫锦窄，谢公篇咏绮霞羞。他年名上凌烟阁，岂羡当时万户侯。」镠爱其诗，遣客吏谕之曰：「教和尚改十四为四十州，方与见。」休性褊介，谓吏曰：「州亦难添，诗亦不改。然闲云孤鹤，何天而不可飞邪！」遂飘然入蜀，以诗投孟知祥，有「一瓶一钵垂垂老，万水千山得得来」之句，知祥厚遇之。《续湘山野录》。《古今诗话》（《诗话总龟》前集三二）。《唐诗纪事》七五。《唐才子传》一○。　案：「以诗投孟知祥」，《唐诗纪事》作「以诗投王建」，是。</p></li>
<li><p><span id="唐轶三十-贯休-2"></span>
僧贯休，婺州兰溪人。有逸才，长于歌诗。尝游荆南，时成汭为荆南节度使，生日有献歌诗颂德者，仅百余人，而贯休在焉。汭不能亲览，命幕史郑准定其高下，准害其能，辄以贯休为第三。贯休怒曰：「藻鉴如此，其可久乎！」遂入蜀。及至，值王建称藩，因献之诗云：「一瓶一钵垂垂老，万水千山得得来。」建大悦，遽加礼待。洎僭大号，以国师赐号曰「禅月」。《五代史补》一。</p></li>
<li><p><span id="唐轶三十-贯休-3"></span>
沙门贯休，钟离人也。风骚之外，精于笔劄，举止真率，诚高人也。然不晓时事，往往诋讦朝贤，它亦不知己之是耶非耶。荆州成中令问其笔法非耶，休公曰：「此事须登坛而授，非草草而言。」成令衔之，乃递于黔中。因病以《鹤》诗寄意曰：「见说气清邪不入，不知尔病自何来。」以诗见意也。冯涓大夫有大名于人间，沦落于蜀，自比杜工部，意谓它人无出其右。休公初至蜀，先谒韦书记庄，而长乐公后至，遂与相见，欣然抚掌曰：「我与你阿叔有分。」长乐怒而拂袖。它日谒之，竟不逢迎，乃曰：「此阿师似我礼拜也。」自是频投刺字，终为阍者所拒。休公谓韦公曰：「我得得为渠入蜀，何意见怪！」道门杜先生，亦以此疏之。国清寺律僧尝许具蒿脯，未得间，姜侍中宅有斋，律僧先在焉，休公次至，未揖主人大貌，乃拍手谓律僧曰：「乃蒿饼子何在？」其它皆此类。通衢徒步，行嚼果子，未尝跨马。时人甚重之，异乎广宣、栖白之流也。《北梦琐言》二〇。《古今诗话》（《诗话总龟》前集三二）。《唐诗纪事》七五。《唐才子传》一〇。</p></li>
<li><p><span id="唐轶三十-贯休-4"></span>
唐末寇乱，休避地渚宫，荆帅高氏优待之，馆于龙兴寺。会有谒宿，话时政不治。乃作《酷吏词》以刺之云……遂离荆门，立趋井络，上蜀主陈情之诗。《唐诗纪事》七五。《十国春秋》四七。</p></li>
<li><p><span id="唐轶三十-贯休-5"></span>
唐有十僧诗选，在诸集中，唯禅月大师贯休所吟千首，吴融侍郎序之，号曰《巨岳集》，多为古体，穷尽物情。议者称白乐天为大教化主，禅月次焉。上人天复中晋楚游蜀，有上王蜀太祖陈情诗云：「一瓶一钵垂垂老，万水千山得得来。」太祖曰：「寡人高筑金台，以师名士，广修宝刹，用接高僧，千山万水之言，何以当此。」于是恩锡甚厚。上人遂居蜀焉。……初，上人诗名未振，时南楚才人竞以诗送轩辕先生归罗浮山，计百余首矣。后上人因吟一章，群公于是息笔：「玉房花洞接三清，谩指罗浮是去程。龙马便拢筇竹杖，山童常使茯苓精。曾教庄子抛卑吏，却唤轩皇作老兄。再见先生又何日，只应频梦紫金城。」《鉴诫录》五。</p></li>
<li><p><span id="唐轶三十-贯休-6"></span>
〔王建〕游龙华禅院，召僧贯休，命坐，赐茶药彩段，仍令口诵近诗。时诸王贵戚皆赐坐，贯休欲讽之，因诵《公子行》曰：「锦衣鲜华手擎鹘，闲行气貌多轻忽。艰难稼穑总不知，五帝三王是何物。」建称善，贵幸皆怨之。《蜀梼杌》上。《外史梼杌》（《类说》二七）。《唐诗纪事》七五。《唐才子传》一〇。</p></li>
<li><p><span id="唐轶三十-贯休-7"></span>
贯休有机辨，临事制变，众人未有出其右者。杜光庭欲挫其锋，每相见，必伺其举措以戏调之。一旦，因舞辔于通衢，而贯休马忽坠粪，光庭连呼：「大师，大师，数珠落地。」贯休曰：「非数珠，盖大还丹耳。」光庭大慙。贯休有文集四十卷，吴融为之序，号《西岳集》，行于世。《五代史补》一。</p></li>
<li><p><span id="唐轶三十-贯休-8"></span>
贯休尝得句云：「清风江上月，霜洒月中砧。」语人曰：「此句可以呈佛。」《古今名贤集》（《绀珠集》九）。《唐诗纪事》七五。</p></li>
<li><p><span id="唐轶三十-贯休-9"></span>
见王贞白<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html#%E5%94%90%E8%BD%B6%E4%B8%89%E5%8D%81-%E7%8E%8B%E8%B4%9E%E7%99%BD-1">1</a>。</p></li>
<li><p><span id="唐轶三十-贯休-10"></span>
温州雁荡山，天下奇秀，然自古图牒未尝有言。祥符中，因造玉清宫，伐山取材，方有人见之，此时尚未有名。按西域书，阿罗汉诺矩罗居震旦东南大海际雁荡山芙蓉峰龙湫。唐僧贯休为《诺矩罗赞》，有「雁荡经行云漠漠，龙湫宴坐雨蒙蒙」之句。此山南有芙蓉峰，峰下芙蓉驿，前瞰大海，然未知雁荡龙湫所在。后因伐木，始见此山。山顶有大池，相传以为雁荡；下有二潭水，以为龙湫。又有经行峡、宴坐峰，皆后人以贯休诗名之也。《梦溪笔谈》二四。</p></li>
<li><p><span id="唐轶三十-贯休-11"></span>
唐沙门贯休，本婺州兰溪人也，能诗善书妙画。王氏建国时，来居蜀中龙华之精舍。因纵笔，用水墨画罗汉一十六身并一佛二大士，巨石萦云，枯松带蔓，其诸古貌，与他人画不同。或曰：「梦中所覩，觉后图之。」谓之应梦罗汉。门人昙域、昙弗等，甚秘重之。蜀主曾宣入内，叹其笔迹狂逸，供养经月，却令分付院中。翰林学士欧阳炯亦曾观之，赠以歌。《野人闲话》（《广记》二一四）。</p></li>
<li><p><span id="唐轶三十-贯休-12"></span>
僧贯休姓姜，字德隐，婺州兰溪人。初以诗得名，流布士大夫间。后入两川，颇为伪蜀王（衍）〔建〕待遇，因赐紫衣，号禅月大师。又善书，时人或比之怀素，而书不甚传。虽曰能画，而画亦不多，间为本教像，唯罗汉最著。伪蜀主取其本，纳之宫中，设香灯崇奉者逾月，乃付翰苑，大学士欧阳烱作歌以称之。然罗汉状貌古野，殊不类世间所传，丰颐蹙额，深目大鼻，或巨颡槁项，黝然若夷异类，见者莫不骇瞩。自谓得之梦中，疑其托是以神之，殆立意绝俗耳，而终能用此传世。太平兴国初，太宗诏求古画，伪蜀方归朝，乃获罗汉。今御府所藏三十。《宣和画谱》三。《益州名画录》下。</p></li>
<li><p><span id="唐轶三十-贯休-13"></span>
万寿寺有禅月阁。禅月者，唐僧贯休也，生于婺之兰溪。自祝发为僧，徧参名德。又善作诗文，有《西岳集》行于世。性好图画古佛，尝自梦得十五罗汉梵相，既而尚缺其一，未能就。梦中复有告之曰：「师之相乃是。」遂如所告，因照水以足之。今其画尚传。既至吴，寓迹万寿甚久。后入蜀，死，葬于成都。平生行业具载《白莲塔铭》。《中吴纪闻》三。</p></li>
<li><p><span id="唐轶三十-贯休-14"></span>
𪸩在上饶玉山见贯休所画十六罗汉像，世传有三本，独此为真。𪸩不识画，未敢为然。贯休初画古罗汉止十五尊，或以为问，乃以己貌足之。《清波杂志》五。</p></li>
<li><p><span id="唐轶三十-贯休-15"></span>
休能草圣。……休书迹，好事者传号曰「姜体」是也。《宋高僧传》三〇。《图画见闻志》二。</p></li>
<li><p><span id="唐轶三十-贯休-16"></span>
尝覩休真相，肥而矬，蜀宰相王锴作赞。《宋高僧传》三○。</p></li>
</ol>
</div>
<div id="齐-己" class="section level2">
<h2>
<span class="header-section-number">81.22</span> 齐　己<a class="anchor" aria-label="anchor" href="#%E9%BD%90-%E5%B7%B1"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十-齐己-1"></span>
僧齐己，长沙人。长沙有大沩同庆寺，僧多而地广，佃户仅千余家。齐己则佃户胡氏之子也，七岁与诸童子为寺司牧牛。然天性颖悟，于风雅之道，日有所得，往往以竹枝画牛背为篇什。众僧奇之，且欲壮其山门，遂劝令出家。时郑谷在袁州，齐己因携所为诗往谒焉。有早梅诗曰：「前村深雪里，昨夜数枝开。」谷笑谓曰：「数枝非早，不若一枝则佳。」齐己矍然，不觉兼三衣叩地膜拜。自是士林以谷为齐己一字之师。其后居于长沙道林寺。时湖南幕府中能诗者有如徐东野、廖凝、刘昭禹之徒，莫不声名借甚，而徐东野尤好轻忽，虽王公不避也。每见齐己，必悚然，不敢以众人待之。尝谓同列曰：「我辈所作，皆拘于一途，非所谓通方之士。若齐己才高思远，无所不通，殆难及矣。」论者以徐东野为知言。东野亦常赠之诗……其为名士推重如此。及将游蜀，至江陵，高从诲慕其名遮留之，命为管内僧正。齐己不获已而受，自是常怏怏。故其友虚中示之诗云：「老负蛾眉月，闲看云水心。」盖伤其不得志也。竟卒于江陵。有诗八百首，孙光宪序之，号曰《白莲集》，行于世。《五代史补》三。</p></li>
<li><p><span id="唐轶三十-齐己-2"></span>
僧齐己往袁州谒郑谷，献诗曰：「高名喧省闼，雅颂出吾唐。叠𪩘供秋望，飞云到夕阳。自封修药院，别下着僧床。几话中朝事，久离鸳鹭行。」谷览之云：「请改一字，方得相见。」经数日再谒，称已改得诗，云：「别扫着僧床。」谷嘉赏，结为诗友。《郡阁雅谈》（《诗话总龟》前集一一）。《唐诗纪事》七五。《唐才子传》九。《十国春秋》一○三。</p></li>
<li><p><span id="唐轶三十-齐己-3"></span>
见张迥<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html#%E5%94%90%E8%BD%B6%E4%B8%89%E5%8D%81-%E5%BC%A0%E8%BF%A5-1">1</a>。</p></li>
<li><p><span id="唐轶三十-齐己-4"></span>
见干康<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html#%E5%94%90%E8%BD%B6%E4%B8%89%E5%8D%81%E5%85%AB-%E5%B9%B2%E5%BA%B7-1">1</a>。</p></li>
<li><p><span id="唐轶三十-齐己-5"></span>
后唐明宗太子从荣，好作歌诗，高辇辈多依附之。《观棋》诗云：「看他终一局，白却少年头。」齐己《中秋》诗云：「东林莫碍渐高势，四海正看当路时。」从荣果谋不轨，唱和者言涉嫌疑，皆就诛，惟齐己得荆帅高令公匿而获免。《唐诗纪事》七五。</p></li>
<li><p><span id="唐轶三十-齐己-6"></span>
湘江北流至岳阳，达蜀江。夏潦后，蜀涨势高，遏住湘波，让而退溢为洞庭湖，凡阔数百里，而君山宛在水中。秋水归壑，此山复居于陆，唯一条湘川而已。海为桑田，于斯验也。前辈许棠《过洞庭》诗，最为首出，尔后无继斯作。诗僧齐己驻锡巴陵，欲吟一诗，竟未得意。有都押衙者，蔡姓而忘其名，戏谓己公曰：「题洞庭者，某诗绝矣，诸人幸勿措词。」己公坚请口劄，押衙抑扬朗吟曰：「可怜洞庭湖，恰到三冬无髭须。」以其不成湖也。诸僧大笑之。《北梦琐言》七。</p></li>
<li><p><span id="唐轶三十-齐己-7"></span>
见廖匡图<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html#%E5%94%90%E8%BD%B6%E4%B8%89%E5%8D%81%E5%85%AB-%E5%BB%96%E5%8C%A1%E5%9B%BE-2">2</a>。</p></li>
<li><p><span id="唐轶三十-齐己-8"></span>
己颈有瘤赘，时号「诗囊」。《宋高僧传》三〇。</p></li>
<li><p><span id="唐轶三十-齐己-9"></span>
释齐己姓胡，潭州益阳人。少为浮图氏，学戒律之外，颇好吟咏。亦留心书翰，传布四方，人以其诗并传，逮今多有存者。尝住江陵之龙兴寺，与郑谷酬唱，积以成编，号《白莲集》，行于世。笔迹洒落，得行字法，望之知其非寻常释子所书也。颈有瘤，人号「诗囊」也。然操行自高，未始妄谒侯门以冀知遇，人颇称之。以是无今昔远近，人知齐己名，是亦墨名而儒行者耶！故世之所传，多诗什藁草。《宣和书谱》一一。</p></li>
</ol>
</div>
<div id="虚-中" class="section level2">
<h2>
<span class="header-section-number">81.23</span> 虚　中<a class="anchor" aria-label="anchor" href="#%E8%99%9A-%E4%B8%AD"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-虚中-1"></span>
僧虚中，宜春人，游潇湘山，与齐己、尚颜、栖蟾为诗友，住湘江西宗成寺。潭州马氏子希振侍中好事，每出，即延纳于书阁中。好烧柴火，烟昏彩翠，去后复饰。题《马侍中池亭》云：「嘉鱼在深处，幽鸟立多时。」集首《寄华山司空图侍郎》云：「门径放莎垂，往来投刺稀。有时开御札，特地挂朝衣。岳信僧传去，天香鹤带归。他时周召作，无复更衰微。」司空侍郎有诗言怀云：「十年华岳峰前住，只得虚中一首诗。」《郡阁雅谈》（《诗话总龟》前集一〇）。《唐诗纪事》七五。</li>
</ol>
</div>
<div id="可-止" class="section level2">
<h2>
<span class="header-section-number">81.24</span> 可　止<a class="anchor" aria-label="anchor" href="#%E5%8F%AF-%E6%AD%A2"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-可止-1"></span>
可止风神峭拔，戒节孤高，百家子史，经目无遗。该博之外，尤所长者，近体声律诗也。有《赠樊川长老》诗，流传人口。在定州日，中山与太原互相疑贰，诸侯兼并，王令方欲继好息民，因命僧斋于庆云寺。会有献白鹊者，王曰：「燕人诗客试为咏题。」止即席而成，后句云：「不知谁会喃喃语，必向王前报太平。」王欣然。诗人李洞者风骨僻异，慕贾阆仙之模式，景福中在河池相遇，赠止三篇。时宰相孙公渥、赵公凤、马公裔孙、窦学士梦征、符侍郎蒙、李侍郎详，皆唱予和汝，埙箎韵谐。《宋高僧传》七。</li>
</ol>
</div>
<div id="张-迥" class="section level2">
<h2>
<span class="header-section-number">81.25</span> 张　迥<a class="anchor" aria-label="anchor" href="#%E5%BC%A0-%E8%BF%A5"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-张迥-1"></span>
张迥少年苦吟，未有所得，梦五色云自天而下，取一团吞之，遂精雅道。有《寄远》诗云：「锦字凭谁达，闲庭草又枯。夜长灯影灭，天远雁声孤。蝉鬓凋将尽，虬髯白也无？几回愁不语，因看朔方图。」携卷谒齐己，点头吟讽无斁，为改「虬髯黑在无」，迥遂拜为一字师。《郡阁雅谈》（《诗话总龟》前集六）。《南唐野史》（《类说》二七）。</li>
</ol>
</div>
<div id="卢汝弼" class="section level2">
<h2>
<span class="header-section-number">81.26</span> 卢汝弼<a class="anchor" aria-label="anchor" href="#%E5%8D%A2%E6%B1%9D%E5%BC%BC"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-卢汝弼-1"></span>
见卢光启<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html#%E5%94%90%E8%BD%B6%E4%BA%8C%E5%8D%81%E4%B9%9D-%E5%8D%A2%E5%85%89%E5%90%AF-1">1</a>。</li>
</ol>
</div>
<div id="李梦符" class="section level2">
<h2>
<span class="header-section-number">81.27</span> 李梦符<a class="anchor" aria-label="anchor" href="#%E6%9D%8E%E6%A2%A6%E7%AC%A6"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十-李梦符-1"></span>
李梦符者，常游洪州市井中，年可二十余，短小而洁白，美秀如玉人，以放荡自恣。四时常插花徧历城中酒肆，高歌大醉，好事者多召之与饮，或令为歌词，应声为之，初不经心，而各有意趣。钟传之镇洪州也，以其狂妄惑众，将罪之。梦符于狱中献诗十余首，其略曰：「插花饮酒无妨事，樵唱渔歌不碍时。」钟竟亦不罪。后桂州刺史李琼遣使至洪州，言梦符乃其弟也，请遣之。钟令求于市中旅舍，人曰：「昨梦符不归。」因尔不知所终。《江淮异人录》。《诗史》（《诗话总龟》前集三）。</p></li>
<li><p><span id="唐轶三十-李梦符-2"></span>
李梦符，不知何许人。梁开平初钟传镇洪州日，与布衣饮酒，狂吟放逸。尝以钓竿悬一鱼向市肆蹈《渔父引》，卖其词，好事者争买，得钱便入酒家。其词有千余首传于江表。略其一两首云：「村寺钟声渡远滩，半轮残月落前山。徐徐拨棹却归湾，浪叠朝霞锦绣翻。」又曰：「渔弟渔兄喜到来，婆官赛了坐江隈。椰榆杓子木瘤杯，烂煮鲈鱼满案堆。」察考取状，答曰：「插花饮酒何妨事，樵唱渔歌不碍时。」遂不敢复问。或抱冰入水，及出，身上气如蒸。钟氏亡，亦不知所在。《郡阁雅谈》（《诗话总龟》前集四六）。</p></li>
</ol>
</div>
<div id="陈-咏" class="section level2">
<h2>
<span class="header-section-number">81.28</span> 陈　咏<a class="anchor" aria-label="anchor" href="#%E9%99%88-%E5%92%8F"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-陈咏-1"></span>
唐前朝进士陈咏，眉州青神人。有诗名，善弈棋。昭宗劫迁，驻跸陕郊，是岁策名归蜀，韦书记庄以诗贺之。又有乡人妬善者，属和韦诗，其略云：「让德已闻多士伏，沽名还得世人闻。」讥其比涤器当垆也。谬称冯副使涓诗，以涓多谐戏故也。或云蜀之妬善者作此诗，假冯公之名也。颍川尝以诗道自负，谒荆幕郑准。准亦自负雄笔，谓颍川曰：「今日多故，不暇操染。有三数处回缄，祈为假手。」颍川自旦及暮，起草不就，盖欲以高之。其诗卷首有一对语云：「隔岸水牛浮鼻渡，傍溪沙鸟点头行。」京兆杜光庭先生谓曰：「先辈佳句甚多，何必以此为卷首？」颍川曰：「曾为朝贵见赏，所以刻于首章。」都是假誉求售使然也。《北梦琐言》七。《唐诗纪事》七一。</li>
</ol>
</div>
<div id="胡-翙" class="section level2">
<h2>
<span class="header-section-number">81.29</span> 胡　翙<a class="anchor" aria-label="anchor" href="#%E8%83%A1-%E7%BF%99"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-胡翙-1"></span>
有胡翙者，佐幕大藩，有文学称，善草军书，动皆中意。时大驾西幸，中原宿兵，岐秦二藩，最为巨屏。其飞书走檄，交骋诸夏，莫不伏其笔舌也。时大帅年幼，生杀之柄，断在贰军张筠。其宣辞假荆州任在张同，张同为察巡。翙常少其帅，蔑视同辈不为礼，帅因藉其才，不甚加责，但令谕之而已。其轻薄自如也。常因公宴，翙被酒呼张筠曰：「张十六。」张十六者，筠第行也。数以语言诋筠，因帅故，但衔之。他日往荆州诣张同，同仆不识，问从者，曰：「胡大夫翙。」至厅，已脱衫矣。同闻翙来，欲厚之，因命家人精意具馔。同遽出迎见，忽报曰：「大夫已去矣。」同复步至厅，但见双椅间遗不洁而去，卒不留一辞，同亦笑而衔之。张无能加害。时帅请翙聘于大梁，翙门下客陈评事者从行，筠密赂陈，令伺其不法。入梁，果恣虚诞，或以所见密闻梁王，皆为陈疏记之。洎归，帅知其狂率，亦优容之。陈于是受教，搆成其恶，具以乖僻草藁，袖而白帅。帅方被酒，闻之大怒，遂尽室拥出，坑于平戎谷口，更无噍类。帅醒知之，大惊，痛惜者久之，沈思移时，曰：「杀汝者副使，非我为之。」后草军书不称旨，则泣而思之。此过亦非在筠，盖翙自掇尔。王仁裕尝过平戎谷，有诗吊之曰：「立马荒郊满目愁，伊人何罪死林丘。风号古木悲长在，雨湿寒莎泪暗流。莫道文章为众嫉，只应轻薄是身雠。不缘魂寄孤山下，此地堪名鹦鹉洲。」《王氏见闻》（《广记》二六六）。</li>
</ol>
</div>
<div id="马彦珪-卢诰" class="section level2">
<h2>
<span class="header-section-number">81.30</span> 马彦珪　卢诰<a class="anchor" aria-label="anchor" href="#%E9%A9%AC%E5%BD%A6%E7%8F%AA-%E5%8D%A2%E8%AF%B0"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-马彦珪-1"></span> <span id="唐轶三十-卢诰-1"></span>
陈太师敬瑄任西川日，有爱姬徐氏甚有美色，即徐令长女也失名。其父自郫城宰欲求彭牧，以红绡数寸书二十八字，遣其妻私示其女。议者以徐习进而乖父子之道。其诗曰：「深宫富贵事风流，莫忘生身老骨头。因共太师欢笑处，为吾方便觅彭州。」又合州石镜宰马彦珪者，本遂州长江县富庶之子也，晚亲文笔，未识风骚，谬学滑稽，语多讥诮。因娉女，自为内相，醉酬新郎催妆之诗，诗意风艳之甚，亲族闻者莫不笑之。其诗曰：「莫飞篇翰苦相煎，款款容人帖翠钿。不是到来梳洗晚，却忧玉体未禁怜。」唐末卢拾遗议与郑中舍延休作赘，三年不归陕下，其兄诰以诗让之，诗意甚乖昆仲之礼。卢议呈其太山，中舍并女遣之。诰寄弟诗曰：「三年作赘在京城，著个绯衫倚势行。夜夜贪怜红粉女，朝朝浑忘白头兄。亲情别后饥寒死，仆使归来气宇生。世上可能容此事，算来天道不分明。」《鉴诫录》八。</li>
</ol>
</div>
<div id="汤-筼" class="section level2">
<h2>
<span class="header-section-number">81.31</span> 汤　筼<a class="anchor" aria-label="anchor" href="#%E6%B1%A4-%E7%AD%BC"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-汤筼-1"></span>
汤筼，润州丹阳人也，工为应用，数举败于垂成。李巢在湖南，郑续镇广南，俱以书奏受惠。晚佐江西钟传，书檄阗委，未尝有倦色。传女适江夏杜洪之子，时及昏暝，有人走乞障车文，筼命小吏四人，各执纸笔，倚马待制，既而四本俱成。天祐中，逃难至临川，忧恚而卒。《唐摭言》一○。</li>
</ol>
</div>
<div id="孙-郃" class="section level2">
<h2>
<span class="header-section-number">81.32</span> 孙　郃<a class="anchor" aria-label="anchor" href="#%E5%AD%99-%E9%83%83"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-孙郃-1"></span>
孙郃，字希韩，四明人。与方干友善。干宁中，登进士第。好荀、杨、孟子之书，学退之为文。为校书郎中，河南府文学。其文为钱珝所序。诗有「仕宦类商贾，终日常东西」之句。《唐诗纪事》六一。</li>
</ol>
</div>
<div id="裴-说-1" class="section level2">
<h2>
<span class="header-section-number">81.33</span> 裴　说<a class="anchor" aria-label="anchor" href="#%E8%A3%B4-%E8%AF%B4-1"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十-裴说-1"></span>
唐举子先投所业于公卿之门，谓之行卷。说只行五言诗一卷，至来年秋赋，复行旧卷，人有讥之者，说曰：「只此十九首苦吟，尚未有人见知，何暇别行卷哉！」识者以为知言。说天祐三年登甲科。其诗以苦吟难得为工，且拘格律。尝有诗曰：「苦吟僧入定，得句将成功。」又《赠僧贯休》云：「总无方是法，难得始为诗。」又云：「是事精皆易，唯诗会却难。」遭乱，故宦不达，多游江湖间。有《石首县》诗云：「因携一家住，赢得半年吟。」《唐诗纪事》六五。《南部新书》庚。　案：「天祐三年」，原作「天复六年」，据《唐才子传》一○改。</p></li>
<li><p><span id="唐轶三十-裴说-2"></span>
见廖匡图、廖匡齐、廖凝<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html#%E5%94%90%E8%BD%B6%E4%B8%89%E5%8D%81%E5%85%AB-%E5%BB%96%E5%87%9D-1">1</a>。</p></li>
</ol>
</div>
<div id="陈-岳" class="section level2">
<h2>
<span class="header-section-number">81.34</span> 陈　岳<a class="anchor" aria-label="anchor" href="#%E9%99%88-%E5%B2%B3"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-陈岳-1"></span>
陈岳，吉州庐陵人也。少以辞赋贡于春官氏，凡十上，竟抱至冤。晚年从豫章钟传，复为同舍所谮；退居南郭，以坟典自娱。因之博览群籍，尝著书商较前史得失，尤长于班、史之业，评三传是非，著《春秋折衷论》三十卷；约大唐《实录》，撰《圣纪》一百二十卷。以所为述作，号《陈子正言》十五卷。其辞、赋、歌、诗，别有编帙。光化中，执政议以蒲帛征；传闻之，复辟为从事。后以谗黜，寻遘病而卒。《唐摭言》一○。</li>
</ol>
</div>
<div id="侯-翮" class="section level2">
<h2>
<span class="header-section-number">81.35</span> 侯　翮<a class="anchor" aria-label="anchor" href="#%E4%BE%AF-%E7%BF%AE"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-侯翮-1"></span>
唐光启中，成都人侯翮风仪端秀，有若冰壶。以拔萃出身，为邠宁从事。僖皇播迁，擢拜中书舍人、翰林学士，内试数题目，其词立就。旧族朝士，潜推服之。僖宗归阙，除郡不赴，归隐导江别墅，号卧龙馆。王蜀先主图霸，屈致幕府，先俾节度判官冯涓候其可否。冯有文章大名，除眉州刺史，田令孜拒朝命，不放之任，羇寓成都，为侯公轸恤，甚德之。其辟书，即冯涓极笔也。侯有谢书，上王先主，其自负云：「可以行修牋表，坐了檄书。」其先人，蜀之小将也。《北梦琐言》五。《十国春秋》四四。</li>
</ol>
</div>
<div id="王-舆" class="section level2">
<h2>
<span class="header-section-number">81.36</span> 王　舆<a class="anchor" aria-label="anchor" href="#%E7%8E%8B-%E8%88%86"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-王舆-1"></span>
王舆有诗名，尝有一联云：「天汉尚不正，河源争得清？」崔胤相国闻之，大不悦，竟流落而死。《纪异录》（《类说》一二）。</li>
</ol>
</div>
<div id="薛昌緖" class="section level2">
<h2>
<span class="header-section-number">81.37</span> 薛昌緖<a class="anchor" aria-label="anchor" href="#%E8%96%9B%E6%98%8C%E7%B7%96"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-薛昌緖-1"></span>
岐玉李茂贞霸秦陇也，泾州书记薛昌緖为人迂僻，禀自天性。飞文染翰，即不可得之矣。与妻相见亦有时，必有礼容，先命女仆通转，往来数四，可之，然后秉烛造室，至于高谈虚论，茶果而退。或欲诣帏房，其礼亦然。尝曰：「某以继嗣事重，辄欲卜其嘉会，必候请而可之。」及从泾帅统众于天水，与蜀人相拒于青泥岭。岐众迫于辇运，又闻梁人入境，遂潜师宵遁，颇惧蜀人之掩袭。泾帅临行，攀鞍忽记曰：「传语书记，速请上马。」连促之。薛在草庵下藏身，曰：「传语太师，但请先行。今晨是某不乐日。」戎帅怒，使人提上鞍轿，捶其马而逐之。尚以物蒙其面，云：「忌日礼不见客。」此盖人妖也，秦陇人皆知之。《玉堂闲话》（《广记》五〇〇）。</li>
</ol>
</div>
<div id="司马都" class="section level2">
<h2>
<span class="header-section-number">81.38</span> 司马都<a class="anchor" aria-label="anchor" href="#%E5%8F%B8%E9%A9%AC%E9%83%BD"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-司马都-1"></span>
前进士司马都居于青丘，尝以钱二万托戎帅王师范下军将市丝，经年，丝与金并为所没。都因月旦趋府，谒王公，偶见此人，问之。其人貌状魁伟胡顋，凶顽发怒，欲自投于井。都徐曰：「何至如此？足下咤一抱之髭须，色斯举矣；望千寻之玉甃，井有人焉。」王公知之，毙军将于枯木。《玉堂闲话》（《广记》二五二）。</li>
</ol>
</div>
<div id="谢-谔" class="section level2">
<h2>
<span class="header-section-number">81.39</span> 谢　谔<a class="anchor" aria-label="anchor" href="#%E8%B0%A2-%E8%B0%94"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-谢谔-1"></span>
进士谢谔，家于南康，舍前有溪，常游戏之所也。谔为儿时，尝梦浴溪中，有人以珠一器遗之，曰：「郎吞此，则明悟矣。」谔度其大者不可吞，即吞细者六十余颗。及长，善为诗，进士裴说为选其善者六十余篇，行于世。《稽神录》一。又《广记》二七八引。</li>
</ol>
</div>
<div id="乔子旷" class="section level2">
<h2>
<span class="header-section-number">81.40</span> 乔子旷<a class="anchor" aria-label="anchor" href="#%E4%B9%94%E5%AD%90%E6%97%B7"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-乔子旷-1"></span>
唐末有乔子旷者，能诗，喜用僻事，时人谓之「狐穴诗人」。《诚斋杂记》上。</li>
</ol>
</div>
<div id="张-林" class="section level2">
<h2>
<span class="header-section-number">81.41</span> 张　林<a class="anchor" aria-label="anchor" href="#%E5%BC%A0-%E6%9E%97"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-张林-1"></span>
唐张林，本士子，擢进士第，官至台侍御。为诗小巧，多采景于园林亭沼间，至如「菱叶乍翻人采后，荇花初没舸行时」，他皆此类。受眷于崔相昭纬，或谒相庭，崔公曰：「何以久不拜见？」林曰：「为饭瓮子热发。」崔讶饭瓮不康之语。林曰：「数日来水米不入，非不康耶！」又寒月遗以衣襦，问其所需，乃曰：「一衫向下，便是张林。」相国大笑，终始优遇也。《北梦琐言》一二。《唐诗纪事》六一。</li>
</ol>
</div>
<div id="黄匪躬" class="section level2">
<h2>
<span class="header-section-number">81.42</span> 黄匪躬<a class="anchor" aria-label="anchor" href="#%E9%BB%84%E5%8C%AA%E8%BA%AC"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-黄匪躬-1"></span>
见李频<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html#%E5%94%90%E8%BD%B6%E4%BA%8C%E5%8D%81%E5%85%AD-%E6%9D%8E%E9%A2%91-3">3</a>。</li>
</ol>
</div>
<div id="谢廷浩" class="section level2">
<h2>
<span class="header-section-number">81.43</span> 谢廷浩<a class="anchor" aria-label="anchor" href="#%E8%B0%A2%E5%BB%B7%E6%B5%A9"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-谢廷浩-1"></span>
谢廷浩，闽人也。大顺中，颇以辞赋著名，与徐夤不相上下，时号「锦绣堆」。《唐摭言》一○。《实宾录》一○。《白孔六帖》八引作《旧唐史》。　案：谢廷浩，《实宾录》、《六帖》作「谢延皓」。</li>
</ol>
</div>
<div id="王-涣" class="section level2">
<h2>
<span class="header-section-number">81.44</span> 王　涣<a class="anchor" aria-label="anchor" href="#%E7%8E%8B-%E6%B6%A3"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-王涣-1"></span>
大顺中，王涣自左史拜考功员外，同年李德邻自右史拜小戎，赵光胤自补衮拜小仪，王拯自小版拜少勋。涣首唱长句感恩。上裴公曰：「青衿七十榜三年，建礼含香次第迁。珠彩乍连星错落，桂花曾对月婵娟。玉经磨琢多成器，剑拔沈埋便倚天。应念衔恩最深者，春来为寿拜尊前。」裴公答曰：「谬持文柄得时贤，粉署清华次第迁。昔岁策名皆健笔，今朝称职并同年。各怀器业宁推让，俱上青霄岂后先！何事老来犹赋咏，欲将酬和永留传。」《唐摭言》三。《唐诗纪事》六六。</li>
</ol>
</div>
<div id="归-黯" class="section level2">
<h2>
<span class="header-section-number">81.45</span> 归　黯<a class="anchor" aria-label="anchor" href="#%E5%BD%92-%E9%BB%AF"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-归黯-1"></span>
归黯亲迎拜席日，状元及第，榜下版巡脱白，期月无疾而卒。《唐摭言》八。</li>
</ol>
</div>
<div id="卢玄晖" class="section level2">
<h2>
<span class="header-section-number">81.46</span> 卢玄晖<a class="anchor" aria-label="anchor" href="#%E5%8D%A2%E7%8E%84%E6%99%96"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-卢玄晖-1"></span>
卢大郎补阙，卢名上字与仆家讳同，下字曰晖。升平郑公之甥也。晖少孤，长于外氏，愚常诲之举进士。咸通十一年初举，广明庚子岁，遇大寇犯阙，窜身南服。时外兄郑续镇南海，晖向与续同庠序。续仕州县官，晖自号白衣卿相。然二表俱为愚钟爱。尔来未十稔，续为节行将，晖乃穷儒，复脱身虎口，挈一囊而至。续待之甚厚。时大驾幸蜀，天下沸腾，续勉之出处，且曰：「人生几何！苟富贵可图，何须一第耳！」晖不答。复请宾佐诱激者数四，复虚右席以待晖。晖因曰：「大朝设文学之科以待英俊，如晖能否，焉敢期于饕餮！然闻昔舅氏所勖，常以一第见勉。今旧馆寂寥，奈何违宿昔之约！苟白衣殁世，亦其命也；若见利改途，有死不可！」续闻之，加敬。自是龙钟场屋复十许岁，大顺中，方为弘农公所擢，卒于右衮。《唐摭言》四。</li>
</ol>
</div>
<div id="游-恭" class="section level2">
<h2>
<span class="header-section-number">81.47</span> 游　恭<a class="anchor" aria-label="anchor" href="#%E6%B8%B8-%E6%81%AD"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-游恭-1"></span>
吴游恭幼聪悟，为辞章，士大夫称之。时选举避宰相崔胤家讳，恭以姓犯其嫌名，累年不第。干宁中，礼部侍郎独孤损擢为上第。唐末贡举多请托，时谓恭及殷文圭为进士中进士。《实宾录》一。</li>
</ol>
</div>
<div id="刘-纂" class="section level2">
<h2>
<span class="header-section-number">81.48</span> 刘　纂<a class="anchor" aria-label="anchor" href="#%E5%88%98-%E7%BA%82"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-刘纂-1"></span>
刘纂者，商州刘舍人蜕之子也，嗣为文亦不恶。干宁中寒栖京师，偶与一医工为邻，纂待之甚至，往往假贷于其人，其人即上枢吴开府门徒。嗣薛王为大京兆，医工因为知柔诊脉，从容之际，言纂之穷且屈，知柔甚领览。会试官以解送等第禀于知柔，知柔谓纂是开府门人来嘱，斯必开府之意也，非解元不可。由是以纂居首送，纂亦不知其由。自是纂落数举，方悟。万计莫能雪之。《唐摭言》九。又《广记》一八四引。</li>
</ol>
</div>
<div id="卢-肃" class="section level2">
<h2>
<span class="header-section-number">81.49</span> 卢　肃<a class="anchor" aria-label="anchor" href="#%E5%8D%A2-%E8%82%83"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-卢肃-1"></span>
卢肃，钧之孙，贞简有祖风。光化初，华州行在及第。洎大寇犯阙二十年，绅靡不褊乏。肃始登第，俄有李鸿者造之，愿佣力。鸿以锥刀，暇日往往反资于肃，此外未尝以所须为意。肃有旧业在南阳，常令鸿征租，皆如期而至，往来千里，而未尝侵费一金。既及第，鸿奔走如初。及一春事毕，鸿即辞去。《唐摭言》三。又《广记》二七五引。　案：《广记》误以卢肃为钧之子，又「李鸿」作「李鹄」。</li>
</ol>
</div>
<div id="贾-泳" class="section level2">
<h2>
<span class="header-section-number">81.50</span> 贾　泳<a class="anchor" aria-label="anchor" href="#%E8%B4%BE-%E6%B3%B3"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-贾泳-1"></span>
见裴贽<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html#%E5%94%90%E8%BD%B6%E4%BA%8C%E5%8D%81%E4%B9%9D-%E8%A3%B4%E8%B4%BD-1">1</a>。</li>
</ol>
</div>
<div id="卢文焕" class="section level2">
<h2>
<span class="header-section-number">81.51</span> 卢文焕<a class="anchor" aria-label="anchor" href="#%E5%8D%A2%E6%96%87%E7%84%95"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-卢文焕-1"></span>
卢文焕，光化二年状元及第，颇以宴醵为急务，常俯关宴，同年皆患贫，无以致之。一旦，绐以游齐国公亭子，既至，皆解带从容。文焕命团司牵驴。时柳璨告文焕以驴从非己有，文焕曰：「『药不瞑眩，厥疾弗瘳！』」璨甚衔之。居四年，璨登庸，王焕忧戚日加，璨每遇之，曰：「『药不瞑眩，厥疾弗瘳！』」《唐摭言》三。又《广记》一八四引。</li>
</ol>
</div>
<div id="曹松-王希羽" class="section level2">
<h2>
<span class="header-section-number">81.52</span> 曹松　王希羽<a class="anchor" aria-label="anchor" href="#%E6%9B%B9%E6%9D%BE-%E7%8E%8B%E5%B8%8C%E7%BE%BD"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-曹松-1"></span> <span id="唐轶三十-王希羽-1"></span>
天复元年，杜德祥榜，放曹松、王希羽、刘象、柯崇、郑希颜等及第。时上新平内难，闻放新进士，喜甚。诏选中有孤平屈人，宜令以名闻，特敕授官。故德祥以松等塞诏，各受正。制略曰：「念尔登科之际，当予反正之年，宜降异恩，各膺宠命。」松，舒州人也，学贾司仓为诗，此外无他能，时号松启事为送羊脚状。希羽，歙州人也，辞艺优博。松、希羽甲子皆七十余。象，京兆人；崇、希颜，闽中人，皆以诗卷及第，亦皆年逾耳顺矣。时谓五老榜。《唐摭言》八。又《广记》一七八引。《唐诗纪事》六五。</li>
</ol>
</div>
<div id="刘-象" class="section level2">
<h2>
<span class="header-section-number">81.53</span> 刘　象<a class="anchor" aria-label="anchor" href="#%E5%88%98-%E8%B1%A1"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十-刘象-1"></span>
刘象郎中因咏仙掌得名，时人呼为「刘仙掌」。……刘郎中《咏仙掌》曰：「万古亭亭倚碧霄，不成奇刻不成招。何如掬取莲池水，洒向人间救旱苗。」《鉴诫录》九。《实宾录》五。《唐诗纪事》六一。</p></li>
<li><p><span id="唐轶三十-刘象-2"></span>
见梁震<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html#%E5%94%90%E8%BD%B6%E4%B8%89%E5%8D%81%E4%B9%9D-%E6%A2%81%E9%9C%87-1">1</a>。</p></li>
<li><p><span id="唐轶三十-刘象-3"></span>
见沈彬<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html#%E5%94%90%E8%BD%B6%E4%B8%89%E5%8D%81%E5%85%AD-%E6%B2%88%E5%BD%AC-5">5</a>。</p></li>
<li><p><span id="唐轶三十-刘象-4"></span>
见曹松<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html#%E5%94%90%E8%BD%B6%E4%B8%89%E5%8D%81-%E6%9B%B9%E6%9D%BE-1">1</a>。</p></li>
</ol>
</div>
<div id="许-昼" class="section level2">
<h2>
<span class="header-section-number">81.54</span> 许　昼<a class="anchor" aria-label="anchor" href="#%E8%AE%B8-%E6%98%BC"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十-许昼-1"></span>
宋人许昼，闽人黄遘，遘尝宰滑州衞南，与昼声迹不疏。光化三年，二人俱近事，遘谤昼尝笞背矣。昼性卞急，时内翰吴融侍郎，西铨独孤损侍郎，皆尽知己，一旦昼造二君子自辨，因袒而视之。二公皆掩袂而入。昼、遘其年俱落。《唐摭言》一一。《唐诗纪事》六七。</p></li>
<li><p><span id="唐轶三十-许昼-2"></span>
许昼者，睢阳人也，薄攻五字诗。天复四年，大驾东幸，驻跸甘棠，昼于此际及第。梁太祖长子，号大卿郎君者，常与昼属和。昼以卿为奥主，随驾至洛下，携同年数人，醉于梁祖私第，因折牡丹十许朵。主吏前白云：「凡此花开落，皆籍其数申令公。秀才奈何恣意攀折！」昼慢骂久之。主吏衔之，潜遣一介驰报梁祖。梁祖闻之，颇睚眦，独命械昼而献。于时，大卿窃知，间道先遣使至。昼遂亡命河北，莫知所止。《唐摭言》三。《唐诗纪事》六七。</p></li>
</ol>
</div>
<div id="李-沼" class="section level2">
<h2>
<span class="header-section-number">81.55</span> 李　沼<a class="anchor" aria-label="anchor" href="#%E6%9D%8E-%E6%B2%BC"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-李沼-1"></span>
李沼者，封川相犹子也，其妻乃董常侍禹之女也。大顺中，邠州节度使尚父王行瑜外族董氏，以舅事于禹，沼乐游行瑜之门，行瑜呼沼李郎。会与计偕，仆马生生之具，皆行瑜所致，沼负是大恣。未几，按甲来觐，讽天子诛大臣，绅间重足一迹，沼出入行瑜之门，颇有得色。及行瑜败，诏捕沼，沼亡命秦陇。《唐摭言》九。</li>
</ol>
</div>
<div id="孙-定" class="section level2">
<h2>
<span class="header-section-number">81.56</span> 孙　定<a class="anchor" aria-label="anchor" href="#%E5%AD%99-%E5%AE%9A"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-孙定-1"></span>
孙定字志元，涪州大戎之族子，长于储。定数举矣，而储方欲就贡。或访于定，定谑曰：「十三郎仪表堂堂，好个军将，何须以科第为资！」储颇衔之。后储贵达，未尝言定之长。晚年丧志，放意杯酒。景福二年，下第游京西，出开远门，醉中走笔寄储诗曰：「行行血泪洒尘襟，事逐东流渭水深。愁跨蹇驴风尚紧，静投孤店日初沈。一枝犹挂东堂梦，千里空驰北巷心。明日悲歌又前去，满城烟树噪春禽。」定诗歌千余首，多委于兵火，竟无成而卒。《唐摭言》一○。《诗话总龟》前集四四。《唐诗纪事》六六。</li>
</ol>
</div>
<div id="苏-拯" class="section level2">
<h2>
<span class="header-section-number">81.57</span> 苏　拯<a class="anchor" aria-label="anchor" href="#%E8%8B%8F-%E6%8B%AF"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-苏拯-1"></span>
光化中，苏拯与乡人陈涤同处。拯与考功苏郎中璞初叙宗党，璞故奉常涤之子也。拯既执贽，寻以启事温卷，因请陈涤缄封，涤遂误书己名，璞得之大怒。拯闻之，苍黄复致书谢过。吴子华闻之曰：「此书应更懽也。」《唐摭言》一一。《北梦琐言》（《广记》二四二）。</li>
</ol>
</div>
<div id="张-翺" class="section level2">
<h2>
<span class="header-section-number">81.58</span> 张　翺<a class="anchor" aria-label="anchor" href="#%E5%BC%A0-%E7%BF%BA"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-张翺-1"></span>
唐干宁中，宿州刺史陈璠以军旅出身，擅行威断。进士张翺恃才傲物，席上调璠宠妓张小泰。怒而揖起，付吏，责其无礼。状云：「有张翺兮，寓止淮阴。来绮席兮，放恣胸襟。」璠益怒，云：「据此分析，合吃几下？」翺云：「只此两句，合吃乎三下五下。切求一笑，宜费乎千金万金。」金鞭响背，十三长逝。惜其恃才而取祸也。出刘山甫《闲谈》，词多不载。《北梦琐言》一○。又《广记》二六六引。</li>
</ol>
</div>
<div id="蒋嶓-张鹄" class="section level2">
<h2>
<span class="header-section-number">81.59</span> 蒋嶓　张鹄<a class="anchor" aria-label="anchor" href="#%E8%92%8B%E5%B6%93-%E5%BC%A0%E9%B9%84"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-蒋嶓-1"></span> <span id="唐轶三十-张鹄-1"></span>
光启中，蒋嶓以丹砂授善和韦中令。张鹄，吴人，有文而不贫。或刺之曰：「张鹄只消千驮绢，蒋嶓唯用一丸丹。」《唐摭言》一三。《古今诗话》（《诗话总龟》前集三七）。</li>
</ol>
</div>
<div id="宇文翃" class="section level2">
<h2>
<span class="header-section-number">81.60</span> 宇文翃<a class="anchor" aria-label="anchor" href="#%E5%AE%87%E6%96%87%E7%BF%83"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-宇文翃-1"></span>
禅门有祖系图，得佛心印者，皆次列之。进士有登科记，怀将相才者，咸编缀之。而名实相违，玉石混杂，疑误后人，良可怪也。唐进士宇文翃，虽士族子，无文藻，酷爱上科。有女及笄，真国色也，朝之令子弟求之不得。时窦璠年逾耳顺，方谋继室，其兄谏议，叵有气焰，能为人致登第。翃嫁女与璠，璠为言之元昆，果有所获。相国韦公说，即其中表，甚鄙之。因滑台杜尚书宅遭火，几𦶟神柩，家人云老鼠尾曳火入库内，因而延燎。京兆谓宇文曰：「鱼将化龙，雷为烧尾。近日老鼠亦有烧尾之事。」用以讥之。葆光子尝试一僧，备谙谬妄，一旦拥徒说法，自言出世，安知他日不预祖系乎？是则宇文翃登科，后人何以知之。悲夫！《北梦琐言》四。又《广记》二六二引。</li>
</ol>
</div>
<div id="卢知猷" class="section level2">
<h2>
<span class="header-section-number">81.61</span> 卢知猷<a class="anchor" aria-label="anchor" href="#%E5%8D%A2%E7%9F%A5%E7%8C%B7"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-卢知猷-1"></span>
干宁末，驾幸三峰，太子太师卢知猷于西溪亭子赴进士关宴，因谓前达曰：「老夫似这关宴，至今相继赴三十个矣！」《唐摭言》三。</li>
</ol>
</div>
<div id="荆-浩" class="section level2">
<h2>
<span class="header-section-number">81.62</span> 荆　浩<a class="anchor" aria-label="anchor" href="#%E8%8D%86-%E6%B5%A9"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-荆浩-1"></span>
荆浩，河内人。博雅好古，善画山水。自撰《山水诀》一卷，为友人表进，秘在省阁。常自称洪谷子。语人曰：「吴道子画山水，有笔而无墨；项容有墨而无笔。吾当采二子之所长，成一家之体。」故关同北面事之。有四时山水、三峰、桃源、天台等图传于世。《图画见闻志》二。《宣和画谱》一○。《图绘宝鉴》二。</li>
</ol>
</div>
<div id="李-升" class="section level2">
<h2>
<span class="header-section-number">81.63</span> 李　升<a class="anchor" aria-label="anchor" href="#%E6%9D%8E-%E5%8D%87"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-李升-1"></span>
李升者，成都人也。小字锦奴。年才弱冠，志攻山水，天纵生知，不从师学。初得张藻员外唐时名士，善画山水。山水一轴，玩之数日，云未尽妙矣，遂出意写蜀境山川平远，心思造化，意出先贤，数年之中，创成一家之能，俱尽山水之妙。每含毫就素，必有新奇。《桃源洞图》、《武陵溪图》、《青城山图》、《蛾嵋山图》、《二十四化山图》，好事得之，为箱箧珍；后学得之，以为无言师。明皇朝有李将军，擅名山水，蜀人皆呼升为小李将军，盖其艺相匹尔。悟达国师自京入蜀，重其高手，请于圣寿寺本院同居数年，因于厅壁画《出峡图》一堵、《雾中山图》一堵。既而又请于大圣慈寺真堂内画汉州《三学山图》一堵，彭州《至德山图》一堵，时称悟达国师真堂四绝：常粲写真，僧道盈书额，李商隐赞，李升画山水。今现存。《益州名画录》中。《图画见闻志》二。《宣和画谱》三。</li>
</ol>
</div>
<div id="赵德齐" class="section level2">
<h2>
<span class="header-section-number">81.64</span> 赵德齐<a class="anchor" aria-label="anchor" href="#%E8%B5%B5%E5%BE%B7%E9%BD%90"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-赵德齐-1"></span>
赵德齐者，温奇子也。干宁初，王蜀先主府城精舍不严，禅室未广，遂于大圣慈寺大殿东庑起三学延祥之院，请德齐于正门西畔画南北二方天王两堵。院门旧有卢楞伽画行道高僧三堵六身，赖德齐迁移，至今获在。光化年王蜀先主受昭宗勅置生祠，命德齐与高道兴同手画西平王仪仗、旗纛旌麾、车辂法物及朝真殿上皇姑帝戚、后妃嫔御百堵以来，授翰林待诏，赐紫金鱼袋。蜀光天元年戊寅岁，王蜀先主殂逝，再命德齐与道兴画陵庙鬼神人马及车辂仪仗、宫寝嫔御一百余堵。大圣慈寺竹溪院释迦十弟子并十六大罗汉，崇福禅院帝释及罗汉，崇真禅院帝释梵王及罗汉堂□文殊普贤，皆德齐笔，现存。议者以德齐三代居蜀，一时名振，克绍祖业，荣耀何多。《益州名画录》上。《宣和画谱》二。《图绘宝鉴》二。</li>
</ol>
</div>
<div id="关小红-石潨" class="section level2">
<h2>
<span class="header-section-number">81.65</span> 关小红　石潨<a class="anchor" aria-label="anchor" href="#%E5%85%B3%E5%B0%8F%E7%BA%A2-%E7%9F%B3%E6%BD%A8"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-关小红-1"></span> <span id="唐轶三十-石潨-1"></span>
唐昭宗劫迁，百官荡析，名娼伎儿，皆为强诸侯有之。供奉弹琵琶乐工号关别驾，小红者，小名也，梁太祖求之。既至，谓曰：「尔解弹羊不采桑乎？」关伶俛而奏之。及出，又为亲近者俾其弹而送酒。由是失意，不久而殂。复有琵琶石潨者，号石司马。自言早为相国令狐公见赏，俾与诸子涣、沨连水边作名也。乱后入蜀，不隶乐籍，多游诸大官家，皆以宾客待之。一日，会军校数员饮酒作欢，石潨以胡琴擅场，在坐非知音者，諠哗语笑，殊不倾听。潨乃扑槽而诟曰：「某曾为中朝宰相供奉，今日与健儿弹而不蒙我听，何其苦哉！」于时识者亦叹讶之。丧乱以来，冠履颠倒，不幸之事，何可胜道，岂独贱伶云乎哉！《北梦琐言》六。又《广记》二〇五引。《十国春秋》四五。</li>
</ol>
</div>
<div id="安辔新" class="section level2">
<h2>
<span class="header-section-number">81.66</span> 安辔新<a class="anchor" aria-label="anchor" href="#%E5%AE%89%E8%BE%94%E6%96%B0"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-安辔新-1"></span>
见李茂贞<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html#%E5%94%90%E8%BD%B6%E4%BA%8C%E5%8D%81%E4%B9%9D-%E6%9D%8E%E8%8C%82%E8%B4%9E-2">2</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html#%E5%94%90%E8%BD%B6%E4%BA%8C%E5%8D%81%E4%B9%9D-%E6%9D%8E%E8%8C%82%E8%B4%9E-3">3</a>。</li>
<li>
<span id="唐轶三十-安辔新-2"></span>
见李茂贞<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html#%E5%94%90%E8%BD%B6%E4%BA%8C%E5%8D%81%E4%B9%9D-%E6%9D%8E%E8%8C%82%E8%B4%9E-2">2</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html#%E5%94%90%E8%BD%B6%E4%BA%8C%E5%8D%81%E4%B9%9D-%E6%9D%8E%E8%8C%82%E8%B4%9E-3">3</a>。</li>
</ol>
</div>
<div id="王酒胡" class="section level2">
<h2>
<span class="header-section-number">81.67</span> 王酒胡<a class="anchor" aria-label="anchor" href="#%E7%8E%8B%E9%85%92%E8%83%A1"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-王酒胡-1"></span>
京辇自黄巢退后，修葺残毁之处。镇州王家有一儿，俗名王酒胡，居于上都，巨有钱物，纳钱三十万贯，助修朱雀门。上又诏重修安国寺毕，亲降车辇以设大斋。乃十二撞新钟，舍钱一万贯。令诸大臣各取意击之，上曰：「有人能舍钱一千贯文者，即打一槌。」斋罢，王酒胡半醉入来，径上钟楼连打一百下，便于西市运钱十万贯入寺。《中朝故事》。又《广记》四九九引。《玉泉子》。　案：《广记》引为僖宗事，《玉泉子》则作昭宗事。</li>
</ol>
</div>
<div id="赵师儒" class="section level2">
<h2>
<span class="header-section-number">81.68</span> 赵师儒<a class="anchor" aria-label="anchor" href="#%E8%B5%B5%E5%B8%88%E5%84%92"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-赵师儒-1"></span>
唐柳玭大夫之任泸州，溯舟经马骁镇。土豪赵师儒率乡兵数千，凭高立寨，刑讼生杀，得以自专，本道署以军职。闻五马经过，乃棹扁舟，被褐衫，把杖子迎接，参状云「百姓赵师儒」。亚台以其有职，非隶属邑，怪而辞之。师儒曰：「巴蜀乱离，某怀集乡人拒他盗，非敢僭幸，妄徼戎职。」亚台欣而接之，乃驻旌斾，馆于寨中。供亿丰备，钦礼弥勤。师儒亦有诗句，皆陈素心，亚台悉为和之。睹其清俭，不觉嗟叹曰：「我他年若登廊庙，必为斯人而致节察。」盖赏其知分任真也。《北梦琐言》四。</li>
</ol>
</div>
<div id="章全益" class="section level2">
<h2>
<span class="header-section-number">81.69</span> 章全益<a class="anchor" aria-label="anchor" href="#%E7%AB%A0%E5%85%A8%E7%9B%8A"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-章全益-1"></span>
章孝子名全益，东蜀涪城人。少孤，为兄全启养育。母疾，全启割股肉以馈，其疾果瘳也。他日，全启出游，殂于逆旅。全益感天伦之恩，制斩缞之服，又以全启割肉啗母，遂以火炼指，以申至痛。仍以银字写《法华经》一部，日夕讽诵，仍通大义。后于成都府楼巷，舍于其间，傍有丹灶，不蓄童仆，块然一室。鬻丹得钱，数及两金，即刻一象。今华亭禅院，即居士高楼之所。人谓有黄白之术。尝言于道友曰：「点水银一两，止一两银价。若丸作三百粒，每粒百钱，乃三十千矣。其利博哉！」但所鬻之丹亦神矣。居士到蜀之后，制土偶于丹灶之侧，以代执热之用，护惜不毁，殆四十年。大顺中物故，年至九十八。寺僧写真于壁，节度判官、前眉州刺史冯涓撰赞以美之。《北梦琐言》（《广记》一六八）。</li>
</ol>
</div>
<div id="郑-遨" class="section level2">
<h2>
<span class="header-section-number">81.70</span> 郑　遨<a class="anchor" aria-label="anchor" href="#%E9%83%91-%E9%81%A8"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十-郑遨-1"></span>
云叟，僖宗时应百篇举不利，遂隐华山。《唐诗纪事》七一。</p></li>
<li><p><span id="唐轶三十-郑遨-2"></span>
见杜光庭<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html#%E5%94%90%E8%BD%B6%E4%B8%89%E5%8D%81%E4%B8%83-%E6%9D%9C%E5%85%89%E5%BA%AD-5">5</a>。</p></li>
<li><p><span id="唐轶三十-郑遨-3"></span>
郑遨隐居，有高士问：「何以阅日？」对曰：「不注目于婆娑儿，即侧耳于鼓吹长。」谓玩鸥而听蛙也。《清异录》上。</p></li>
</ol>
</div>
<div id="同谷子" class="section level2">
<h2>
<span class="header-section-number">81.71</span> 同谷子<a class="anchor" aria-label="anchor" href="#%E5%90%8C%E8%B0%B7%E5%AD%90"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-同谷子-1"></span>
见唐昭宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html#%E5%94%90%E8%BD%B6%E5%9B%9B-%E5%94%90%E6%98%AD%E5%AE%97-14">14</a>。</li>
</ol>
</div>
<div id="强-绅" class="section level2">
<h2>
<span class="header-section-number">81.72</span> 强　绅<a class="anchor" aria-label="anchor" href="#%E5%BC%BA-%E7%BB%85"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-强绅-1"></span>
唐凤州东谷有山人强绅，妙于三戒，尤精云气。属王氏初并秦凤，张黄于通衢，强公指而谓孙光宪曰：「更十年，天子数员。」又曰：「并汾而来悠悠，梁蜀后何为哉？」于时蜀兵初攻岐山，谓其旦夕屠之，强曰：「秦王久思妄动，非四海之主。虽然，死于牖下，乃其分也。蜀人终不能克秦，而秦川亦成丘墟矣。」尔后大卤与王凤翔不羁，秦王令终，王氏绝祚，果叶强生言。有鹿卢𫏋术，自云：「老夫耄矣，无人可传。」其书藏在深隐处古杉树中，因与孙光宪偕诣。开树皮，发蜡缄，取出一通绢书，选吉辰以授。为强妪止之，谓孙少年矣，虑致发狂，俾服膺三年，方议可否。《北梦琐言》（《广记》八〇）。</li>
</ol>
</div>
<div id="伊用昌" class="section level2">
<h2>
<span class="header-section-number">81.73</span> 伊用昌<a class="anchor" aria-label="anchor" href="#%E4%BC%8A%E7%94%A8%E6%98%8C"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十-伊用昌-1"></span>
熊皦补阙说：顷年，有伊用昌者，不知何许人也。其妻甚少，有殊色，音律女工之事，皆曲尽其妙。夫虽饥寒丐食，终无愧意。或有豪富子弟，以言笑戏调，常有不可犯之色。其夫能饮，多狂逸，时人皆呼为「伊风子」。多游江左庐陵、宜春等诸郡。出语轻忽，多为众所殴击。爱作《望江南》词，夫妻唱和。或宿于古寺废庙间，遇物即有所咏，其词皆有旨。熊只记得《咏鼓词》云：「江南鼓，梭肚两头栾。钉着不知侵骨髓，打来只是没心肝，空腹被人漫。」余多不记。江南有芒草，贫民采之织屦，缘地土卑湿，此草耐水，而贫民多着之。伊风子至茶陵县门，大题云：「茶陵一道好长街，两畔栽柳不栽槐。夜后不闻更漏鼓，只听锤芒织草鞋。」时县官及胥吏大为不可，遭众人乱殴，逐出界。江南人呼轻薄之词为「覆窠」，其妻告曰：「常言小处不要覆窠，而君须要覆窠之。譬如骑恶马，落马足穿镫，非理伤堕一等，君不用苦之。」如是夫妻俱有轻薄之态。天祐癸酉年，夫妻至抚州南城县所，有村民毙一犊，夫妻丐得牛肉一二十觔，于乡校内烹炙，一夕俱食尽。至明，夫妻为肉所胀，俱死于乡校内。县镇吏民，以芦席裹尸，于县南路左百余步而瘗之。……熊言六七岁时，犹记识伊风子，或着道服，称「伊尊师」。熊尝于顶上患一痈疖，疼痛不可忍，伊尊师含三口水，噀其痈，便溃，并不为患，至今尚有痕在。熊言亲覩其事，非谬说也。《玉堂闲话》（《广记》五五）。</p></li>
<li><p><span id="唐轶三十-伊用昌-2"></span>
伊用昌游江浙间，散诞放逸，不拘细谨。善饮，每醉行歌市中，其言皆物外汗漫之辞，似不可晓。亦能为诗，《留题阁皂观》云：「花洞门前吠似雷，险声流断俗尘埃。雨喷山脚毒龙起，月照松梢孤鹤回。罗幕秋高添碧翠，画帘时卷对楼台。雨坛诗客何年去，去后门关更不开。」后入湖南谒马氏。时方设斋，独不请用昌，自造之，据其坐。洎食毕，则大声吟诗云：「谁人能识白元君，上士由来尽见闻。避世早空南火宅，植田高种北山云。鸡能抱卵心常听，蝉到成形壳自分。学取大罗些子术，免教松下作孤坟。」诗毕，拂衣而起。众讶奇异，乃逼问，无对，出门不见。《雅言杂载》（《诗话总龟》前集四六）。</p></li>
</ol>
<p><code>　</code><strong>光</strong></p>
<ol style="list-style-type: decimal">
<li><p><span id="唐轶三十-伊用昌-1"></span>
释光，字登封，姓吴氏，永嘉人也，唐史官左庶子兢之裔孙也。幼舍家于陶山寺剃度。居必介然，不与恒人交杂。好自标遇，慢易缁流。多作古调诗，苦僻寡味，得句时有得色。长于草隶，闻陆希声谪宦于豫章，光往谒之。陆恬静而傲气，居于舟中，凡多回投刺，且不之许接。一日设方计干谒，与语数四，苦祈其草法，而授其五指拨镫诀。光书体当见酋健，转腕回笔，非常所知。乃西上，昭宗诏对御榻前书，赐紫方袍。后谒华帅韩建，荐号曰广利。自华下归故乡，谒武肃王钱氏：以客礼延之。而性畔岸，弗惬王情，乃归甬东终焉。有文集，知音者所贵。出笔法弟子从瓌、温州僧正智琮、皆得墨诀。有朝贤赠歌诗，吴内翰融、罗江东隐等五十家，仅成一集。《宋高僧传》三○。</p></li>
<li><p><span id="唐轶三十-伊用昌-2"></span>
见陆希声<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html#%E5%94%90%E8%BD%B6%E4%BA%8C%E5%8D%81%E4%B9%9D-%E9%99%86%E5%B8%8C%E5%A3%B0-2">2</a>。</p></li>
<li><p><span id="唐轶三十-伊用昌-3"></span>
越僧光善草书，自言授法于陆相希声。其飘逸有张旭之妙，吴翰林以歌奖之，言多不载。罗给事赠诗云：「圣主赐衣称绝艺，侍臣摛藻许高踪。」又有亚栖，书骨气不及，而趋媚过之。二人俱应制，其踪海内皆盛。《葆光录》一。</p></li>
</ol>
</div>
<div id="亚-栖" class="section level2">
<h2>
<span class="header-section-number">81.74</span> 亚　栖<a class="anchor" aria-label="anchor" href="#%E4%BA%9A-%E6%A0%96"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十-亚栖-1"></span>
释亚栖，洛阳人也。经律之余，喜作字，得张颠笔意。昭宗光化中，对殿庭草书，两赐紫袍，一时为之荣。每论张颠，云：「世徒知张之颠，而不知实非颠也。观其自谓『吾书不大不小，得其中道，若飞鸟出林，惊蛇入草』，则果颠也耶？」此亚栖所以独得，而世俗未必知也。《宣和书谱》一九。</p></li>
<li><p><span id="唐轶三十-亚栖-2"></span>
见光3。</p></li>
</ol>
</div>
<div id="上蓝和尚" class="section level2">
<h2>
<span class="header-section-number">81.75</span> 上蓝和尚<a class="anchor" aria-label="anchor" href="#%E4%B8%8A%E8%93%9D%E5%92%8C%E5%B0%9A"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶三十-上蓝和尚-1"></span>
见钟传<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html#%E5%94%90%E8%BD%B6%E4%BA%8C%E5%8D%81%E4%B9%9D-%E9%92%9F%E4%BC%A0-2">2</a>。</p></li>
<li><p><span id="唐轶三十-上蓝和尚-2"></span>
见王潮<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html#%E5%94%90%E8%BD%B6%E4%B8%89%E5%8D%81%E4%B9%9D-%E7%8E%8B%E6%BD%AE-1">1</a>。</p></li>
<li><p><span id="唐轶三十-上蓝和尚-3"></span>
上蓝和尚，失其名，居于洪州上蓝院，精究术数，大为钟传所礼。一旦疾笃，往省之，且曰：「老夫于和尚可谓无闲矣。和尚或不讳，得无一言相付耶？」上蓝强起，索笔作偈以授，其末云：「但看来年二三月，柳条堪作打钟槌。」偈终而卒。传得之，不能测。洎明年春，淮帅引兵奄至，洪州陷，江南遂为杨氏有。打钟之偈，人始悟焉。《五代史补》四。</p></li>
<li><p><span id="唐轶三十-上蓝和尚-4"></span>
高祖尝在晋祖麾下，晋祖既起太原，因高祖遂有天下。先是豫章有僧号上蓝者，精于术数，自唐末著谶云：「石榴花发石榴开。」议者以「石榴」则晋、汉之谓也；再言「石榴」者，明享祚俱不过二世矣。《五代史补》四。</p></li>
</ol>
</div>
<div id="陆蒙妻蒋氏" class="section level2">
<h2>
<span class="header-section-number">81.76</span> 陆蒙妻蒋氏<a class="anchor" aria-label="anchor" href="#%E9%99%86%E8%92%99%E5%A6%BB%E8%92%8B%E6%B0%8F"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶三十-陆蒙妻蒋氏-1"></span>
陆蒙为湖州司法参军，妻蒋氏，即凝之女也，善属文而耽酒。后染邪气，心神不恒，姊妹忧之，劝节饮强餐，应声吟曰：「平生偏好酒，劳尔劝吾飧。但得尊中满，时光度不难。」有圣保寺僧知业，性高古，有诗名，偶访司法，谈玄之次，蒋氏遽自内递一杯酒与知业，公免云：「业不会饮。」蒋氏隔帘对曰：「秪如上人诗云：『接岸桥通何处路，倚栏人是阿谁家？』观此风韵，得不饮乎？」业公惭作，起而退。《葆光录》二。《诗话总龟》前集三七。</li>
</ol>
</div>
</div>
  <div class="chapter-nav">
<div class="prev"><a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html"><span class="header-section-number">80</span> 唐人轶事汇编卷二十九</a></div>
<div class="next"><a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html"><span class="header-section-number">82</span> 唐人轶事汇编卷三十一</a></div>
</div></main><div class="col-md-3 col-lg-2 d-none d-md-block sidebar sidebar-chapter">
    <nav id="toc" data-toggle="toc" aria-label="On this page"><h2>On this page</h2>
      <ul class="nav navbar-nav">
<li><a class="nav-link" href="#%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81"><span class="header-section-number">81</span> 唐人轶事汇编卷三十</a></li>
<li><a class="nav-link" href="#%E5%90%B4-%E8%9E%8D"><span class="header-section-number">81.1</span> 吴　融</a></li>
<li><a class="nav-link" href="#%E9%83%91-%E8%B0%B7"><span class="header-section-number">81.2</span> 郑　谷</a></li>
<li><a class="nav-link" href="#%E6%9D%9C%E8%8D%80%E9%B9%A4"><span class="header-section-number">81.3</span> 杜荀鹤</a></li>
<li><a class="nav-link" href="#%E6%9D%8E%E5%B7%A8%E5%B7%9D"><span class="header-section-number">81.4</span> 李巨川</a></li>
<li><a class="nav-link" href="#%E7%8E%8B-%E8%B6%85"><span class="header-section-number">81.5</span> 王　超</a></li>
<li><a class="nav-link" href="#%E9%83%91-%E5%87%86"><span class="header-section-number">81.6</span> 郑　准</a></li>
<li><a class="nav-link" href="#%E7%BD%97-%E8%A1%AE"><span class="header-section-number">81.7</span> 罗　衮</a></li>
<li><a class="nav-link" href="#%E6%B8%A9-%E5%AE%AA"><span class="header-section-number">81.8</span> 温　宪</a></li>
<li><a class="nav-link" href="#%E5%BC%A0-%F0%A7%8F%96"><span class="header-section-number">81.9</span> 张　𧏖</a></li>
<li><a class="nav-link" href="#%E6%AE%B7%E6%96%87%E5%9C%AD"><span class="header-section-number">81.10</span> 殷文圭</a></li>
<li><a class="nav-link" href="#%E7%BF%81%E6%89%BF%E8%B5%9E"><span class="header-section-number">81.11</span> 翁承赞</a></li>
<li><a class="nav-link" href="#%E8%B7%AF%E5%BE%B7%E5%BB%B6"><span class="header-section-number">81.12</span> 路德延</a></li>
<li><a class="nav-link" href="#%E5%8D%A2%E5%BB%B6%E8%AE%A9"><span class="header-section-number">81.13</span> 卢延让</a></li>
<li><a class="nav-link" href="#%E9%9F%A9%E5%AE%9A%E8%BE%9E-%E9%A9%AC%E5%BD%A7"><span class="header-section-number">81.14</span> 韩定辞　马彧</a></li>
<li><a class="nav-link" href="#%E6%9D%A8-%E5%A4%94"><span class="header-section-number">81.15</span> 杨　夔</a></li>
<li><a class="nav-link" href="#%E5%94%90-%E6%B1%82%E4%B8%80%E4%BD%9C%E7%90%83"><span class="header-section-number">81.16</span> 唐　求（一作球）</a></li>
<li><a class="nav-link" href="#%E8%A4%9A-%E8%BD%BD"><span class="header-section-number">81.17</span> 褚　载</a></li>
<li><a class="nav-link" href="#%E7%8E%8B%E8%B4%9E%E7%99%BD"><span class="header-section-number">81.18</span> 王贞白</a></li>
<li><a class="nav-link" href="#%E5%BC%A0-%E6%9B%99"><span class="header-section-number">81.19</span> 张　曙</a></li>
<li><a class="nav-link" href="#%E7%8E%8B-%E6%AF%82"><span class="header-section-number">81.20</span> 王　毂</a></li>
<li><a class="nav-link" href="#%E8%B4%AF-%E4%BC%91"><span class="header-section-number">81.21</span> 贯　休</a></li>
<li><a class="nav-link" href="#%E9%BD%90-%E5%B7%B1"><span class="header-section-number">81.22</span> 齐　己</a></li>
<li><a class="nav-link" href="#%E8%99%9A-%E4%B8%AD"><span class="header-section-number">81.23</span> 虚　中</a></li>
<li><a class="nav-link" href="#%E5%8F%AF-%E6%AD%A2"><span class="header-section-number">81.24</span> 可　止</a></li>
<li><a class="nav-link" href="#%E5%BC%A0-%E8%BF%A5"><span class="header-section-number">81.25</span> 张　迥</a></li>
<li><a class="nav-link" href="#%E5%8D%A2%E6%B1%9D%E5%BC%BC"><span class="header-section-number">81.26</span> 卢汝弼</a></li>
<li><a class="nav-link" href="#%E6%9D%8E%E6%A2%A6%E7%AC%A6"><span class="header-section-number">81.27</span> 李梦符</a></li>
<li><a class="nav-link" href="#%E9%99%88-%E5%92%8F"><span class="header-section-number">81.28</span> 陈　咏</a></li>
<li><a class="nav-link" href="#%E8%83%A1-%E7%BF%99"><span class="header-section-number">81.29</span> 胡　翙</a></li>
<li><a class="nav-link" href="#%E9%A9%AC%E5%BD%A6%E7%8F%AA-%E5%8D%A2%E8%AF%B0"><span class="header-section-number">81.30</span> 马彦珪　卢诰</a></li>
<li><a class="nav-link" href="#%E6%B1%A4-%E7%AD%BC"><span class="header-section-number">81.31</span> 汤　筼</a></li>
<li><a class="nav-link" href="#%E5%AD%99-%E9%83%83"><span class="header-section-number">81.32</span> 孙　郃</a></li>
<li><a class="nav-link" href="#%E8%A3%B4-%E8%AF%B4-1"><span class="header-section-number">81.33</span> 裴　说</a></li>
<li><a class="nav-link" href="#%E9%99%88-%E5%B2%B3"><span class="header-section-number">81.34</span> 陈　岳</a></li>
<li><a class="nav-link" href="#%E4%BE%AF-%E7%BF%AE"><span class="header-section-number">81.35</span> 侯　翮</a></li>
<li><a class="nav-link" href="#%E7%8E%8B-%E8%88%86"><span class="header-section-number">81.36</span> 王　舆</a></li>
<li><a class="nav-link" href="#%E8%96%9B%E6%98%8C%E7%B7%96"><span class="header-section-number">81.37</span> 薛昌緖</a></li>
<li><a class="nav-link" href="#%E5%8F%B8%E9%A9%AC%E9%83%BD"><span class="header-section-number">81.38</span> 司马都</a></li>
<li><a class="nav-link" href="#%E8%B0%A2-%E8%B0%94"><span class="header-section-number">81.39</span> 谢　谔</a></li>
<li><a class="nav-link" href="#%E4%B9%94%E5%AD%90%E6%97%B7"><span class="header-section-number">81.40</span> 乔子旷</a></li>
<li><a class="nav-link" href="#%E5%BC%A0-%E6%9E%97"><span class="header-section-number">81.41</span> 张　林</a></li>
<li><a class="nav-link" href="#%E9%BB%84%E5%8C%AA%E8%BA%AC"><span class="header-section-number">81.42</span> 黄匪躬</a></li>
<li><a class="nav-link" href="#%E8%B0%A2%E5%BB%B7%E6%B5%A9"><span class="header-section-number">81.43</span> 谢廷浩</a></li>
<li><a class="nav-link" href="#%E7%8E%8B-%E6%B6%A3"><span class="header-section-number">81.44</span> 王　涣</a></li>
<li><a class="nav-link" href="#%E5%BD%92-%E9%BB%AF"><span class="header-section-number">81.45</span> 归　黯</a></li>
<li><a class="nav-link" href="#%E5%8D%A2%E7%8E%84%E6%99%96"><span class="header-section-number">81.46</span> 卢玄晖</a></li>
<li><a class="nav-link" href="#%E6%B8%B8-%E6%81%AD"><span class="header-section-number">81.47</span> 游　恭</a></li>
<li><a class="nav-link" href="#%E5%88%98-%E7%BA%82"><span class="header-section-number">81.48</span> 刘　纂</a></li>
<li><a class="nav-link" href="#%E5%8D%A2-%E8%82%83"><span class="header-section-number">81.49</span> 卢　肃</a></li>
<li><a class="nav-link" href="#%E8%B4%BE-%E6%B3%B3"><span class="header-section-number">81.50</span> 贾　泳</a></li>
<li><a class="nav-link" href="#%E5%8D%A2%E6%96%87%E7%84%95"><span class="header-section-number">81.51</span> 卢文焕</a></li>
<li><a class="nav-link" href="#%E6%9B%B9%E6%9D%BE-%E7%8E%8B%E5%B8%8C%E7%BE%BD"><span class="header-section-number">81.52</span> 曹松　王希羽</a></li>
<li><a class="nav-link" href="#%E5%88%98-%E8%B1%A1"><span class="header-section-number">81.53</span> 刘　象</a></li>
<li><a class="nav-link" href="#%E8%AE%B8-%E6%98%BC"><span class="header-section-number">81.54</span> 许　昼</a></li>
<li><a class="nav-link" href="#%E6%9D%8E-%E6%B2%BC"><span class="header-section-number">81.55</span> 李　沼</a></li>
<li><a class="nav-link" href="#%E5%AD%99-%E5%AE%9A"><span class="header-section-number">81.56</span> 孙　定</a></li>
<li><a class="nav-link" href="#%E8%8B%8F-%E6%8B%AF"><span class="header-section-number">81.57</span> 苏　拯</a></li>
<li><a class="nav-link" href="#%E5%BC%A0-%E7%BF%BA"><span class="header-section-number">81.58</span> 张　翺</a></li>
<li><a class="nav-link" href="#%E8%92%8B%E5%B6%93-%E5%BC%A0%E9%B9%84"><span class="header-section-number">81.59</span> 蒋嶓　张鹄</a></li>
<li><a class="nav-link" href="#%E5%AE%87%E6%96%87%E7%BF%83"><span class="header-section-number">81.60</span> 宇文翃</a></li>
<li><a class="nav-link" href="#%E5%8D%A2%E7%9F%A5%E7%8C%B7"><span class="header-section-number">81.61</span> 卢知猷</a></li>
<li><a class="nav-link" href="#%E8%8D%86-%E6%B5%A9"><span class="header-section-number">81.62</span> 荆　浩</a></li>
<li><a class="nav-link" href="#%E6%9D%8E-%E5%8D%87"><span class="header-section-number">81.63</span> 李　升</a></li>
<li><a class="nav-link" href="#%E8%B5%B5%E5%BE%B7%E9%BD%90"><span class="header-section-number">81.64</span> 赵德齐</a></li>
<li><a class="nav-link" href="#%E5%85%B3%E5%B0%8F%E7%BA%A2-%E7%9F%B3%E6%BD%A8"><span class="header-section-number">81.65</span> 关小红　石潨</a></li>
<li><a class="nav-link" href="#%E5%AE%89%E8%BE%94%E6%96%B0"><span class="header-section-number">81.66</span> 安辔新</a></li>
<li><a class="nav-link" href="#%E7%8E%8B%E9%85%92%E8%83%A1"><span class="header-section-number">81.67</span> 王酒胡</a></li>
<li><a class="nav-link" href="#%E8%B5%B5%E5%B8%88%E5%84%92"><span class="header-section-number">81.68</span> 赵师儒</a></li>
<li><a class="nav-link" href="#%E7%AB%A0%E5%85%A8%E7%9B%8A"><span class="header-section-number">81.69</span> 章全益</a></li>
<li><a class="nav-link" href="#%E9%83%91-%E9%81%A8"><span class="header-section-number">81.70</span> 郑　遨</a></li>
<li><a class="nav-link" href="#%E5%90%8C%E8%B0%B7%E5%AD%90"><span class="header-section-number">81.71</span> 同谷子</a></li>
<li><a class="nav-link" href="#%E5%BC%BA-%E7%BB%85"><span class="header-section-number">81.72</span> 强　绅</a></li>
<li><a class="nav-link" href="#%E4%BC%8A%E7%94%A8%E6%98%8C"><span class="header-section-number">81.73</span> 伊用昌</a></li>
<li><a class="nav-link" href="#%E4%BA%9A-%E6%A0%96"><span class="header-section-number">81.74</span> 亚　栖</a></li>
<li><a class="nav-link" href="#%E4%B8%8A%E8%93%9D%E5%92%8C%E5%B0%9A"><span class="header-section-number">81.75</span> 上蓝和尚</a></li>
<li><a class="nav-link" href="#%E9%99%86%E8%92%99%E5%A6%BB%E8%92%8B%E6%B0%8F"><span class="header-section-number">81.76</span> 陆蒙妻蒋氏</a></li>
</ul>

      <div class="book-extra">
        <ul class="list-unstyled">
          
        </ul>
</div>
    </nav>
</div>

</div>
</div> <!-- .container -->

<footer class="bg-primary text-light mt-5"><div class="container"><div class="row">

  <div class="col-12 col-md-6 mt-3">
    <p>"<strong>历史上的一些人</strong>" was written by 林峰. It was last built on 2022-06-02.</p>
  </div>

  <div class="col-12 col-md-6 mt-3">
    <p>This book was built by the <a class="text-light" href="https://bookdown.org">bookdown</a> R package.</p>
  </div>

</div></div>
</footer>
</body>
</html>
