<!DOCTYPE html>
<html lang="en">
<head>
<meta http-equiv="Content-Type" content="text/html; charset=UTF-8">
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>61 唐人轶事汇编卷十 | 历史上的一些人</title>
<meta name="author" content="林峰">
<meta name="description" content="61.1 韦嗣立  韦承庆，长寿年中，与弟嗣立相代为凤阁舍人。长安三年，承庆又代嗣立为天官侍郎，顷之，又代为黄门侍郎，四职相代。时人曰：「大郎罢相，二郎拜相。」中宗授嗣立黄门侍郎，制曰：「芝兰并秀，见谢、石之阶庭；骐骥齐驱，有刘、山之昆季。」《广卓异记》一五。《南部新书》戊。《干子》（《绀珠集》七）。《唐诗纪事》一一。 见崔湜4。...">
<meta name="generator" content="bookdown 0.26 with bs4_book()">
<meta property="og:title" content="61 唐人轶事汇编卷十 | 历史上的一些人">
<meta property="og:type" content="book">
<meta property="og:image" content="/images/cover_sheep_thinker.jpeg">
<meta property="og:description" content="61.1 韦嗣立  韦承庆，长寿年中，与弟嗣立相代为凤阁舍人。长安三年，承庆又代嗣立为天官侍郎，顷之，又代为黄门侍郎，四职相代。时人曰：「大郎罢相，二郎拜相。」中宗授嗣立黄门侍郎，制曰：「芝兰并秀，见谢、石之阶庭；骐骥齐驱，有刘、山之昆季。」《广卓异记》一五。《南部新书》戊。《干子》（《绀珠集》七）。《唐诗纪事》一一。 见崔湜4。...">
<meta name="twitter:card" content="summary">
<meta name="twitter:title" content="61 唐人轶事汇编卷十 | 历史上的一些人">
<meta name="twitter:description" content="61.1 韦嗣立  韦承庆，长寿年中，与弟嗣立相代为凤阁舍人。长安三年，承庆又代嗣立为天官侍郎，顷之，又代为黄门侍郎，四职相代。时人曰：「大郎罢相，二郎拜相。」中宗授嗣立黄门侍郎，制曰：「芝兰并秀，见谢、石之阶庭；骐骥齐驱，有刘、山之昆季。」《广卓异记》一五。《南部新书》戊。《干子》（《绀珠集》七）。《唐诗纪事》一一。 见崔湜4。...">
<meta name="twitter:image" content="/images/cover_sheep_thinker.jpeg">
<!-- JS --><script src="https://cdnjs.cloudflare.com/ajax/libs/clipboard.js/2.0.6/clipboard.min.js" integrity="sha256-inc5kl9MA1hkeYUt+EC3BhlIgyp/2jDIyBLS6k3UxPI=" crossorigin="anonymous"></script><script src="https://cdnjs.cloudflare.com/ajax/libs/fuse.js/6.4.6/fuse.js" integrity="sha512-zv6Ywkjyktsohkbp9bb45V6tEMoWhzFzXis+LrMehmJZZSys19Yxf1dopHx7WzIKxr5tK2dVcYmaCk2uqdjF4A==" crossorigin="anonymous"></script><script src="https://kit.fontawesome.com/6ecbd6c532.js" crossorigin="anonymous"></script><script src="libs/jquery-3.6.0/jquery-3.6.0.min.js"></script><meta name="viewport" content="width=device-width, initial-scale=1, shrink-to-fit=no">
<link href="libs/bootstrap-4.6.0/bootstrap.min.css" rel="stylesheet">
<script src="libs/bootstrap-4.6.0/bootstrap.bundle.min.js"></script><script src="libs/bs3compat-0.3.1/transition.js"></script><script src="libs/bs3compat-0.3.1/tabs.js"></script><script src="libs/bs3compat-0.3.1/bs3compat.js"></script><link href="libs/bs4_book-1.0.0/bs4_book.css" rel="stylesheet">
<script src="libs/bs4_book-1.0.0/bs4_book.js"></script><script src="libs/htmlwidgets-1.5.4/htmlwidgets.js"></script><script src="libs/viz-1.8.2/viz.js"></script><link href="libs/DiagrammeR-styles-0.2/styles.css" rel="stylesheet">
<script src="libs/grViz-binding-1.0.9/grViz.js"></script><script src="https://cdnjs.cloudflare.com/ajax/libs/autocomplete.js/0.38.0/autocomplete.jquery.min.js" integrity="sha512-GU9ayf+66Xx2TmpxqJpliWbT5PiGYxpaG8rfnBEk1LL8l1KGkRShhngwdXK1UgqhAzWpZHSiYPc09/NwDQIGyg==" crossorigin="anonymous"></script><script src="https://cdnjs.cloudflare.com/ajax/libs/mark.js/8.11.1/mark.min.js" integrity="sha512-5CYOlHXGh6QpOFA/TeTylKLWfB3ftPsde7AnmhuitiTX4K5SqCLBeKro6sPS8ilsz1Q4NRx3v8Ko2IBiszzdww==" crossorigin="anonymous"></script><!-- CSS --><style type="text/css">
    
    div.hanging-indent{margin-left: 1.5em; text-indent: -1.5em;}
  </style>
</head>
<body data-spy="scroll" data-target="#toc">

<div class="container-fluid">
<div class="row">
  <header class="col-sm-12 col-lg-3 sidebar sidebar-book"><a class="sr-only sr-only-focusable" href="#content">Skip to main content</a>

    <div class="d-flex align-items-start justify-content-between">
      <h1>
        <a href="index.html" title="">历史上的一些人</a>
      </h1>
      <button class="btn btn-outline-primary d-lg-none ml-2 mt-1" type="button" data-toggle="collapse" data-target="#main-nav" aria-expanded="true" aria-controls="main-nav"><i class="fas fa-bars"></i><span class="sr-only">Show table of contents</span></button>
    </div>

    <div id="main-nav" class="collapse-lg">
      <form role="search">
        <input id="search" class="form-control" type="search" placeholder="Search" aria-label="Search">
</form>

      <nav aria-label="Table of contents"><h2>Table of contents</h2>
        <ul class="book-toc list-unstyled">
<li><a class="" href="index.html"></a></li>
<li><a class="" href="%E6%9E%97%E5%B3%B0%E8%AF%84.html"><span class="header-section-number">1</span> 林峰评</a></li>
<li><a class="" href="%E4%B8%89%E5%9B%BD%E9%AD%8F%E5%B8%9D.html"><span class="header-section-number">2</span> 三国魏帝</a></li>
<li><a class="" href="%E4%B8%89%E5%9B%BD%E9%AD%8F%E5%AE%98%E5%91%98.html"><span class="header-section-number">3</span> 三国魏官员</a></li>
<li><a class="" href="%E4%B8%9C%E6%99%8B%E5%B8%9D.html"><span class="header-section-number">4</span> 东晋帝</a></li>
<li><a class="" href="%E5%94%90%E5%AE%98%E5%91%98.html"><span class="header-section-number">5</span> 唐官员</a></li>
<li><a class="" href="%E5%AE%8B%E5%B9%B4%E5%8F%B7.html"><span class="header-section-number">6</span> 宋年号</a></li>
<li><a class="" href="%E5%AE%8B%E7%9A%87%E5%B8%9D.html"><span class="header-section-number">7</span> 宋皇帝</a></li>
<li><a class="" href="%E5%AE%8B%E5%AE%98%E5%91%98.html"><span class="header-section-number">8</span> 宋官员</a></li>
<li><a class="" href="%E5%AE%8B%E5%A5%B3%E6%80%A7.html"><span class="header-section-number">9</span> 宋女性</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E9%9B%B6.html"><span class="header-section-number">10</span> 宋人轶事汇编卷零</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80-3.html"><span class="header-section-number">11</span> 宋人轶事汇编卷一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C-4.html"><span class="header-section-number">12</span> 宋人轶事汇编卷二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html"><span class="header-section-number">13</span> 宋人轶事汇编卷三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html"><span class="header-section-number">14</span> 宋人轶事汇编卷四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html"><span class="header-section-number">15</span> 宋人轶事汇编卷五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html"><span class="header-section-number">16</span> 宋人轶事汇编卷六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html"><span class="header-section-number">17</span> 宋人轶事汇编卷七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB.html"><span class="header-section-number">18</span> 宋人轶事汇编卷八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D-1.html"><span class="header-section-number">19</span> 宋人轶事汇编卷九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81-1.html"><span class="header-section-number">20</span> 宋人轶事汇编卷十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html"><span class="header-section-number">21</span> 宋人轶事汇编卷十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html"><span class="header-section-number">22</span> 宋人轶事汇编卷十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html"><span class="header-section-number">23</span> 宋人轶事汇编卷十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html"><span class="header-section-number">24</span> 宋人轶事汇编卷十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html"><span class="header-section-number">25</span> 宋人轶事汇编卷十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html"><span class="header-section-number">26</span> 宋人轶事汇编卷十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html"><span class="header-section-number">27</span> 宋人轶事汇编卷十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html"><span class="header-section-number">28</span> 宋人轶事汇编卷十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html"><span class="header-section-number">29</span> 宋人轶事汇编卷十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html"><span class="header-section-number">30</span> 宋人轶事汇编卷二十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html"><span class="header-section-number">31</span> 宋人轶事汇编卷二十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html"><span class="header-section-number">32</span> 宋人轶事汇编卷二十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html"><span class="header-section-number">33</span> 宋人轶事汇编卷二十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html"><span class="header-section-number">34</span> 宋人轶事汇编卷二十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html"><span class="header-section-number">35</span> 宋人轶事汇编卷二十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html"><span class="header-section-number">36</span> 宋人轶事汇编卷二十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html"><span class="header-section-number">37</span> 宋人轶事汇编卷二十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html"><span class="header-section-number">38</span> 宋人轶事汇编卷二十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html"><span class="header-section-number">39</span> 宋人轶事汇编卷二十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html"><span class="header-section-number">40</span> 宋人轶事汇编卷三十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html"><span class="header-section-number">41</span> 宋人轶事汇编卷三十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html"><span class="header-section-number">42</span> 宋人轶事汇编卷三十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html"><span class="header-section-number">43</span> 宋人轶事汇编卷三十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html"><span class="header-section-number">44</span> 宋人轶事汇编卷三十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html"><span class="header-section-number">45</span> 宋人轶事汇编卷三十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html"><span class="header-section-number">46</span> 宋人轶事汇编卷三十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html"><span class="header-section-number">47</span> 宋人轶事汇编卷三十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html"><span class="header-section-number">48</span> 宋人轶事汇编卷三十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html"><span class="header-section-number">49</span> 宋人轶事汇编卷三十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B%E5%8D%81.html"><span class="header-section-number">50</span> 宋人轶事汇编卷四十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E9%9B%B6.html"><span class="header-section-number">51</span> 唐人轶事汇编卷零</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html"><span class="header-section-number">52</span> 唐人轶事汇编卷一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html"><span class="header-section-number">53</span> 唐人轶事汇编卷二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html"><span class="header-section-number">54</span> 唐人轶事汇编卷三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html"><span class="header-section-number">55</span> 唐人轶事汇编卷四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html"><span class="header-section-number">56</span> 唐人轶事汇编卷五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html"><span class="header-section-number">57</span> 唐人轶事汇编卷六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html"><span class="header-section-number">58</span> 唐人轶事汇编卷七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB-1.html"><span class="header-section-number">59</span> 唐人轶事汇编卷八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D.html"><span class="header-section-number">60</span> 唐人轶事汇编卷九</a></li>
<li><a class="active" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81.html"><span class="header-section-number">61</span> 唐人轶事汇编卷十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html"><span class="header-section-number">62</span> 唐人轶事汇编卷十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html"><span class="header-section-number">63</span> 唐人轶事汇编卷十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html"><span class="header-section-number">64</span> 唐人轶事汇编卷十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html"><span class="header-section-number">65</span> 唐人轶事汇编卷十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html"><span class="header-section-number">66</span> 唐人轶事汇编卷十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html"><span class="header-section-number">67</span> 唐人轶事汇编卷十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html"><span class="header-section-number">68</span> 唐人轶事汇编卷十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html"><span class="header-section-number">69</span> 唐人轶事汇编卷十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html"><span class="header-section-number">70</span> 唐人轶事汇编卷十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html"><span class="header-section-number">71</span> 唐人轶事汇编卷二十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html"><span class="header-section-number">72</span> 唐人轶事汇编卷二十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html"><span class="header-section-number">73</span> 唐人轶事汇编卷二十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html"><span class="header-section-number">74</span> 唐人轶事汇编卷二十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html"><span class="header-section-number">75</span> 唐人轶事汇编卷二十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html"><span class="header-section-number">76</span> 唐人轶事汇编卷二十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html"><span class="header-section-number">77</span> 唐人轶事汇编卷二十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html"><span class="header-section-number">78</span> 唐人轶事汇编卷二十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html"><span class="header-section-number">79</span> 唐人轶事汇编卷二十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html"><span class="header-section-number">80</span> 唐人轶事汇编卷二十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html"><span class="header-section-number">81</span> 唐人轶事汇编卷三十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html"><span class="header-section-number">82</span> 唐人轶事汇编卷三十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html"><span class="header-section-number">83</span> 唐人轶事汇编卷三十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html"><span class="header-section-number">84</span> 唐人轶事汇编卷三十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html"><span class="header-section-number">85</span> 唐人轶事汇编卷三十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html"><span class="header-section-number">86</span> 唐人轶事汇编卷三十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html"><span class="header-section-number">87</span> 唐人轶事汇编卷三十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html"><span class="header-section-number">88</span> 唐人轶事汇编卷三十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html"><span class="header-section-number">89</span> 唐人轶事汇编卷三十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html"><span class="header-section-number">90</span> 唐人轶事汇编卷三十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B%E5%8D%81.html"><span class="header-section-number">91</span> 唐人轶事汇编卷四十</a></li>
<li class="book-part">附录</li>
<li><a class="" href="references.html">参考文献</a></li>
</ul>

        <div class="book-extra">
          
        </div>
      </nav>
</div>
  </header><main class="col-sm-12 col-md-9 col-lg-7" id="content"><div id="唐人轶事汇编卷十" class="section level1" number="61">
<h1>
<span class="header-section-number">61</span> 唐人轶事汇编卷十<a class="anchor" aria-label="anchor" href="#%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81"><i class="fas fa-link"></i></a>
</h1>
<div id="韦嗣立" class="section level2" number="61.1">
<h2>
<span class="header-section-number">61.1</span> 韦嗣立<a class="anchor" aria-label="anchor" href="#%E9%9F%A6%E5%97%A3%E7%AB%8B"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十-韦嗣立-1"></span>
韦承庆，长寿年中，与弟嗣立相代为凤阁舍人。长安三年，承庆又代嗣立为天官侍郎，顷之，又代为黄门侍郎，四职相代。时人曰：「大郎罢相，二郎拜相。」中宗授嗣立黄门侍郎，制曰：「芝兰并秀，见谢、石之阶庭；骐骥齐驱，有刘、山之昆季。」《广卓异记》一五。《南部新书》戊。《干子》（《绀珠集》七）。《唐诗纪事》一一。</p></li>
<li><p><span id="唐轶十-韦嗣立-2"></span>
见崔湜<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81.html#%E5%94%90%E8%BD%B6%E5%8D%81-%E5%B4%94%E6%B9%9C-4">4</a>。</p></li>
<li><p><span id="唐轶十-韦嗣立-3"></span>
兵部尚书韦嗣立，景龙中中宗与韦后幸其庄，封嗣立为逍遥公，又改其居凤凰原为清虚原，鹦鹉谷为幽栖谷。史部南院旧无选人坐，韦嗣立尚书之为吏部，始奏请有司供床褥，自后因为故事。《隋唐嘉话》下。《唐语林》五。</p></li>
<li><p><span id="唐轶十-韦嗣立-4"></span>
嗣立庄在骊山鹦鹉谷，中宗幸之。嗣立献食百轝，及木器藤盘等物。上封为逍遥公，谷为逍遥谷，原为逍遥原。中宗留诗，从臣属和，嗣立并镌于石，请张说为之序，薛稷书之。《唐诗纪事》一一。</p></li>
<li><p><span id="唐轶十-韦嗣立-5"></span>
开元中，嗣立自汤井还都，经其龙门北溪别业，忽怀骊山之胜，尝有诗云：……时张说、崔泰之、崔日知在东都，皆和焉。先一日太平公主、上官昭容题诗数篇，故张说诗云：「舞凤迎公主，雕龙赋婕妤。」《唐诗纪事》一一。</p></li>
</ol>
</div>
<div id="苏-瓌" class="section level2" number="61.2">
<h2>
<span class="header-section-number">61.2</span> 苏　瓌<a class="anchor" aria-label="anchor" href="#%E8%8B%8F-%E7%93%8C"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十-苏瓌-1"></span>
景龙末，朝纲失叙，风教既替，公卿大臣初拜命者，例许献食，号为「烧尾」。时苏瓌拜仆射，独不献食。后因侍䜩，宗晋卿谓瓌曰：「拜仆射竟不烧尾，岂不喜乎？」中宗默然。瓌奏曰：「臣闻宰相主调阴阳，代天理物。今粒食涌贵，百姓不足，臣见宿衞兵至有三日不得食者。臣愚不称职，所以不敢烧尾耳。」晋卿无以对。《大唐新语》三。《谭宾录》（《广记》一八七）。《唐会要》五一。</p></li>
<li><p><span id="唐轶十-苏瓌-2"></span>
中宗暴崩，秘不发丧。韦庶人亲总庶政，召宰相韦巨源等一十一人入禁中会议，遗诏令韦庶人辅少主知政事，授相王太尉，参谋辅政。宗楚客谓韦温曰：「今皇太后临朝，宜停相王辅政。且太后于诸王居嫂叔之地，难为仪注，是诏理全不可。」苏瓌独正色拒之，谓楚客等曰：「遗诏是先帝意，安可更改！」楚客、温等大怒，遂削相王辅政语，乃宣行之。《大唐新语》三。《唐会要》五一。</p></li>
<li><p><span id="唐轶十-苏瓌-3"></span>
见苏颋<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%94%90%E8%BD%B6%E5%8D%81%E4%B8%80-%E8%8B%8F%E9%A2%8B-5">5</a>。</p></li>
</ol>
</div>
<div id="萧至忠" class="section level2" number="61.3">
<h2>
<span class="header-section-number">61.3</span> 萧至忠<a class="anchor" aria-label="anchor" href="#%E8%90%A7%E8%87%B3%E5%BF%A0"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十-萧至忠-1"></span>
李承嘉为御史大夫，谓诸御史曰：「公等奏事，须报承嘉知；不然，无妄闻也。」诸御史悉不禀之。承嘉厉而复言。监察萧至忠徐进曰：「御史，人君耳目，俱握雄权，岂有奏事先咨大夫，台无此例。设弹中丞、大夫，岂得奉咨耶？」承嘉无以对。《大唐新语》四。《唐会要》六一。</p></li>
<li><p><span id="唐轶十-萧至忠-2"></span>
睿宗皇帝即位，悼太子殒身殉难，下诏曰：「曾氏之孝也，慈亲惑于疑听；赵虏之族也，明帝哀而望思。历考前闻，率由旧典。太子，大行之子，元良守器，往罗搆间，困于谗嫉，莫顾𫓧钺，轻盗甲兵，有此诛夷，无不愤惋。今四凶灭服，十起何追，方申赤晕之冤，以抒黄泉之痛。可赠皇太子谥曰节愍。」先是宗楚客、纪处讷、冉祖雍等奏言：「相王及太平公主与太子同谋，请收付狱。」中宗命御史中丞萧至忠鞫之，至忠泣而奏曰：「陛下富有四海，贵为天子，岂不能保持一弟一妹，受人罗织。宗社存亡，实在于此。臣虽至愚，窃为陛下不取。《汉书》云：『一尺布，尚可缝；一斗粟，尚可舂；兄弟二人不相容。』愿陛下详之。且往者则天欲立相王为太子，相王累日不食，请迎陛下。固让之诚，天下传说。」且明祖雍所奏，咸是搆虚。中宗纳其言，乃止。十起未详。《大唐新语》五。《唐会要》六二。</p></li>
<li><p><span id="唐轶十-萧至忠-3"></span>
姜皎荐源乾曜，玄宗见之，骤拜为相，谓左右曰：「此人仪形庄肃，似萧至忠，朕故用之。」左右对曰：「至忠以犯逆死，陛下何故比之？」玄宗曰：「我为社稷计，所以诛之。然其人信美才也。」至忠尝与友人期街中，俄而雪下，人或止之，至忠曰：「焉有与人期，畏雪不去？」遂命驾径往，立于雪中，深尺余，期者方至。及登廊庙，居乱后邪臣之间，不失其正。出为晋州刺史，甚有异绩。晚徒失职，为太平公主所引，与之图事，以及于祸害。《大唐新语》六。参见唐玄宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%8E%84%E5%AE%97-56">56</a>。</p></li>
</ol>
</div>
<div id="宗楚客" class="section level2" number="61.4">
<h2>
<span class="header-section-number">61.4</span> 宗楚客<a class="anchor" aria-label="anchor" href="#%E5%AE%97%E6%A5%9A%E5%AE%A2"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十-宗楚客-1"></span>
天后内史宗楚客性谄佞。时薛师有嫪毐之宠，遂为作传二卷，论薛师之圣从天而降，不知何代人也，释迦重出，观音再生。期年之间，位至内史。《朝野佥载》五。</p></li>
<li><p><span id="唐轶十-宗楚客-2"></span>
宗楚客造一新宅成，皆是文柏为梁，沉香和红粉以泥壁，开门则香气蓬勃。磨文石为阶砌及地，着吉莫𫖇者，行则仰仆。楚客被建昌王推得赃万余贯，兄弟配流。太平公主就其宅看，叹曰：「看他行坐处，我等虚生浪死。」一年追入，为凤阁侍郎。景龙中，为中书令。韦氏之败，斩之。《朝野佥载》三。《续世说》七。《香谱》（《类说》五九）。</p></li>
<li><p><span id="唐轶十-宗楚客-3"></span>
楚客，神龙初为太仆卿，与武三思潜谋篡逆，累迁同三品。及三思诛，附安乐，而韦氏尤信任之。楚客尝谓所亲曰：「始吾在卑位，尤爱宰相；及居之，又思太极，南面一日足矣。」虽附韦氏，志窥宸极。《太上皇实录》（《通鉴考异》一二）。</p></li>
<li><p><span id="唐轶十-宗楚客-4"></span>
监察御史崔琬具衣冠，对仗弹大学士、兵部尚书郢国公宗楚客及侍中纪处讷。时楚客在列，奏言：「臣以庸妄，叨居枢密，中外朋结谋臣，臣先奏闻，计垂天鉴。」上颔之，谓琬曰：「楚客事朕知，且去，待仗下来。」至仗下后，琬方绩奏，敕令于西省对问。中书门下奏无状，有进止即令复位。初，娑葛父子与阿史那忠节代为仇雠，娑葛频乞国家为除忠节，安西都护郭元振表请如其奏。宗楚客固执，言「忠节竭诚于国，作扞玉关，若许娑葛除之，恐非威强拯弱之义」。上由是不许。无何，娑葛擅杀御史中丞冯嘉宾、殿中侍御史吕守素，破灭忠节，侵扰四镇。时碎叶镇守使中郎周以悌率镇兵数百人大破之，夺其所侵忠节及于阗部众数万口。奏到，上大悦，拜以悌左屯衞将军，仍以元振四镇经略使授之，敕书簿责元振。宗议发劲卒，令以悌及郭虔瓘北讨，仍邀吐蕃及西域诸部计会同击娑葛。右台御史大夫解琬议称不可，后竟与之和。娑葛闻前议，大怨，乃付元振状，称宗先取忠节金。上以问之，宗具以前事奏。时太平、安乐二公主以亲贵权宠，各立党与，阴相倾夺，爰自要官宰臣皆分为两。时太平尤与宗不善，故讽琬以弹之。外传取娑葛金，非也。《景鉴文馆记》（《通鉴考异》一二）。</p></li>
<li><p><span id="唐轶十-宗楚客-5"></span>
宗楚客兄秦客，潜劝则天革命，累迁内史。后以赃罪，流于岭南而死。楚客无他材能，附会武三思，神龙中为中书舍人。时西突厥、阿史那忠节不合，安西都护郭元振奏请徙忠节于内地，楚客与弟晋卿及纪处讷等纳忠节厚赂，请发兵以讨西突厥，不纳元振之奏。突厥大怒，举兵入寇，甚为边患。监察御史崔琬劾奏楚客等曰：「闻四牡项领，良御不乘；二心事君，明罚无舍。谨按宗楚客、纪处讷等性唯险诐，志越谿壑。幸以遭遇圣主，累忝殊荣，承恺悌之恩，居弼谐之地，不能刻意砥操，忧国如家，微效涓尘，以裨川岳。遂乃专作威福，敢树朋党。有无君之心，阙大臣之节。潜通猃狁，纳贿易赀；公引顽凶，受赂无限。丑闻充斥，秽迹昭彰。且境外交通，情状难测，今娑葛反叛，边鄙不宁，由此赃私，取怨外国。论之者取祸以结舌，语之者避罪而钳口。晋卿昔居荣职，素阙忠诚，屡冒严刑，皆由黩货。今又叨忝，频沐殊恩，厚禄重权，当朝莫比、曾无悛改，乃狥赃私。此而容之，孰云其可！臣谬忝公直，义在触邪，请除巨蠹，以答天造。」中宗不从，遽令与琬和解。俄而韦氏败，楚客等咸诛。《大唐新语》二。《唐语林》三。</p></li>
<li><p><span id="唐轶十-宗楚客-6"></span>
见苏瓌<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81.html#%E5%94%90%E8%BD%B6%E5%8D%81-%E8%8B%8F%E7%93%8C-2">2</a>。</p></li>
</ol>
</div>
<div id="韦-温" class="section level2" number="61.5">
<h2>
<span class="header-section-number">61.5</span> 韦　温<a class="anchor" aria-label="anchor" href="#%E9%9F%A6-%E6%B8%A9"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十-韦温-1"></span>
中宗朝，宗、纪、韦、武间为雅会，各携名香，比试优劣，名曰鬭香。惟韦温挟椒涂所赐，常获魁。《清异录》下。《澄怀录》（张本《说郛》二三）。</li>
</ol>
</div>
<div id="崔-湜" class="section level2" number="61.6">
<h2>
<span class="header-section-number">61.6</span> 崔　湜<a class="anchor" aria-label="anchor" href="#%E5%B4%94-%E6%B9%9C"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十-崔湜-1"></span>
唐崔提，弱冠进士登科。不十年，掌贡举，迁兵部。父挹，亦尝为礼部，至是父子累日同省为侍郎。后三登宰辅，年始三十六。崔之初执政也，方二十七，容止端雅，文词清丽。尝暮出端门，下天津桥，马上自吟：「春游上林苑，花满洛阳城。」张说时为工部侍郎？望之杳然而叹曰：「此句可效，此位可得，其年不可及也。」《翰林盛事》（《广记》四九四）。又《能改斋漫录》一一引。《唐诗纪事》九。　案：《广记》二六五崔湜条亦载此事，系谈恺据《唐诗纪事》补。</p></li>
<li><p><span id="唐轶十-崔湜-2"></span>
崔仁师之孙崔湜并涤，及从兄莅，并有文翰，列居清要，每私宴之际，自比王谢之家。谓人曰：「吾之一门及出身历官，未尝不为第一，丈夫当先据要路以制人，岂能默默受制于人！」故进取不已，而不能令终。《唐摭言》一二。又《广记》一八四引。《广记》二六五亦载此文。《唐诗纪事》九。</p></li>
<li><p><span id="唐轶十-崔湜-3"></span>
见武三思<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB-1.html#%E5%94%90%E8%BD%B6%E5%85%AB-%E6%AD%A6%E4%B8%89%E6%80%9D-3">3</a>。</p></li>
<li><p><span id="唐轶十-崔湜-4"></span>
中宗时，兵部尚书韦嗣立新入三品，户部侍郎赵彦昭假金紫，吏部侍郎崔湜复旧官，上命烧尾，令于兴庆池设食。至时，勅衞尉陈设，尚书省诸司，各具采舟游胜，飞楼结舰，光夺霞日。上与侍臣亲贲临焉。既而吏部船为仗所隔，兵部船先至，嗣立奉觞献寿。上问：「吏部船何在？」崔湜步自北岸促之，遇户部双舸，上结重楼，兼胡乐一部，即呼至岸，以纸书作「吏部」字帖牌上，引至御前。上大悦，以为兵部不逮也。俄有风吹动所帖之纸，为嗣立所见，遽奏云：「非吏部船。」上令取牌，探纸见「户」字，大笑。嗣立请科湜罪，上不许，但罚酒而已。《封氏闻见记》五。《唐语林》五。</p></li>
<li><p><span id="唐轶十-崔湜-5"></span>
唐崔湜为吏部侍郎贪纵，兄凭弟力，父挟子威，咸受嘱求，赃污狼藉。父挹为司业，受选人钱，湜不之知也，长名放之。其人诉曰：「公亲将赂去，何为不与官？」湜曰：「所亲为谁？吾捉取鞭杀。」曰：「鞭即遭忧。」湜大惭。主上以湜父年老，瓜初熟，赐一颗，湜以瓜遗妾，不及其父，朝野讥之。时崔、岑、郑愔并为吏部，京中谣曰：「岑羲獠子后，崔湜令公孙。三人相比接，莫贺咄最浑。」《朝野佥载》四。《广卓巽记》六。</p></li>
<li><p><span id="唐轶十-崔湜-6"></span>
见郑愔<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81.html#%E5%94%90%E8%BD%B6%E5%8D%81-%E9%83%91%E6%84%94-4">4</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81.html#%E5%94%90%E8%BD%B6%E5%8D%81-%E9%83%91%E6%84%94-5">5</a>。</p></li>
<li><p><span id="唐轶十-崔湜-7"></span>
见郑愔<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81.html#%E5%94%90%E8%BD%B6%E5%8D%81-%E9%83%91%E6%84%94-4">4</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81.html#%E5%94%90%E8%BD%B6%E5%8D%81-%E9%83%91%E6%84%94-5">5</a>。</p></li>
<li><p><span id="唐轶十-崔湜-8"></span>
崔湜谄事张易之与韦庶人。及韦氏诛，附太平，有冯子都、董偃之宠。妻美，与二女并进储闱，为中书侍郎、平章事。或有人牓之曰：「托庸才于主第，进艳妇于春宫。」《朝野佥载》五。</p></li>
<li><p><span id="唐轶十-崔湜-9"></span>
崔湜之为中书令，河东公张嘉贞为舍人，湜轻之，常呼为「张底」。后曾商量数事，意皆出人右，湜惊美久之，谓同官曰：「知无？张底乃我辈一般人，此终是其坐处。」湜死十余载，河东公竟为中书焉。《隋唐嘉话》下。《广记》二六五引作《国史异纂》。《玉泉子》。</p></li>
<li><p><span id="唐轶十-崔湜-10"></span>
右丞卢藏用、中书令崔湜，太平党，被流岭南。至荆州，湜夜梦讲坐下听法而照镜，问善占梦张猷。谓卢右丞曰：「崔令公大恶梦。坐下听讲，法从上来也；镜字，金傍竟也。其竟于今日乎！」寻有御史陆遗勉赍敕令湜自尽。《朝野佥载》三。</p></li>
</ol>
</div>
<div id="郑-愔" class="section level2" number="61.7">
<h2>
<span class="header-section-number">61.7</span> 郑　愔<a class="anchor" aria-label="anchor" href="#%E9%83%91-%E6%84%94"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十-郑愔-1"></span>
见来俊臣<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB-1.html#%E5%94%90%E8%BD%B6%E5%85%AB-%E6%9D%A5%E4%BF%8A%E8%87%A3-6">6</a>。</p></li>
<li><p><span id="唐轶十-郑愔-2"></span>
郑愔者，沧州人。来俊臣罗织文状，皆愔草定。张易之兄弟荐为殿中侍御史。易之败，黜为宣州司户。既而归。武三思用事，将害桓、敬等，愔揣知其情，求谒三思。三思见之，愔先哭甚哀，既而大笑。三思怪问其故，对曰：「前哭甚哀者，吊大王国破家亡也。后大笑者，贺大王得愔也。柬之等五人，为上所忌，日夜为计，非剪除不足以快其意，大王岂不知之？今据将相之权，有过人之智，废则天兵不血刃，易于反掌。今料大王之势，孰与则天？大王不去五王，身有累卵之危，此愔所以寒心也。」三思大悦，引与登楼，谋陷五王而杀之，皆崔湜、郑愔之谋也。累遣吏部侍郎，卖官为务，后与谯王重福搆逆而死。《大唐新语》九。</p></li>
<li><p><span id="唐轶十-郑愔-3"></span>
永徽年以后，人唱《桑条歌》云：「桑条，女韦也乐。」至神龙年中，逆韦应之。谄佞者郑愔作《桑条乐词》十余首进之，逆韦大喜，擢之为吏部侍郎，赏缣百疋。《朝野佥载》一。又《广记》一六三引。</p></li>
<li><p><span id="唐轶十-郑愔-4"></span>
中宗景龙末，崔湜、郑愔同执铨管，数外倍留人。及注拟不尽，即用三考二百日阙。通夏不了，又用两考二百日阙。其或未能处置，即且给公验，谓之比冬。选人得官，有二年不能上者。有一人索远得留，乃注校书郎。选司纲维紊坏，皆以崔、郑为口实。愔坐赃贬江州员外司马。卢藏用承郑氏之后，尚有七百余人未授官，一切奏至冬处分，大遭怨讟。《封氏闻见记》三。《唐会要》七四。</p></li>
<li><p><span id="唐轶十-郑愔-5"></span>
郑愔为吏部侍郎掌选，赃污狼藉。引铨有选人系百钱于靴带上，愔问其故，答曰：「当今之选，非钱不行。」愔默而不言。时崔湜亦为吏部侍郎掌选，有铨人引过，分疏云：「某能翘关负米。」湜曰：「君壮，何不兵部选？」答曰：「外边人皆云『崔侍郎下，有气力者即存』。」《朝野佥载》一。</p></li>
<li><p><span id="唐轶十-郑愔-6"></span>
唐郑愔曾骂选人为痴汉，选人曰：「仆是吴痴，汉即是公。」愔令咏痴，吴人曰：「榆儿复榆妇，造屋兼造车。十七八九夜，还书复借书。」愔本姓鄚，改姓郑，时人号为「鄚郑」。《朝野佥载》四。又《广记》二五五引。</p></li>
</ol>
</div>
<div id="祝钦明" class="section level2" number="61.8">
<h2>
<span class="header-section-number">61.8</span> 祝钦明<a class="anchor" aria-label="anchor" href="#%E7%A5%9D%E9%92%A6%E6%98%8E"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十-祝钦明-1"></span>
唐礼部尚书祝钦明颇涉经史，不闲时务，博硕肥腯，顽滞多疑，台中小吏号之为「媪」。媪者肉块，无七窍，秦穆公时野人得之。《朝野佥载》四。</li>
</ol>
</div>
<div id="崔敬嗣" class="section level2" number="61.9">
<h2>
<span class="header-section-number">61.9</span> 崔敬嗣<a class="anchor" aria-label="anchor" href="#%E5%B4%94%E6%95%AC%E5%97%A3"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十-崔敬嗣-1"></span>
唐崔敬嗣为房州刺史，中宗安置在房州，官吏多无礼，敬嗣独申礼敬，供给丰赡，中宗常德之。及登位，有益州长史崔敬嗣，既同名姓，每进拟官，皆御笔超拜之者数四。后引与语，知误。访敬嗣已卒，遣安石授其子注官，后官至显达。其孙即光远也。《谭宾录》（《广记》一一七）。《南部新书》戊。《广川书跋》七。</li>
</ol>
</div>
<div id="窦怀贞" class="section level2" number="61.10">
<h2>
<span class="header-section-number">61.10</span> 窦怀贞<a class="anchor" aria-label="anchor" href="#%E7%AA%A6%E6%80%80%E8%B4%9E"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十-窦怀贞-1"></span>
窦怀贞为京兆尹，神龙之际，政令多门，京尉由墨敕入台者，不可胜数。或谓怀贞曰：「县官相次入台，县事多办否？」怀贞对曰：「倍办于往时。」问其故，怀贞曰：「好者总在，侥幸者去故也。」闻者皆大噱。《大唐新语》一三。</p></li>
<li><p><span id="唐轶十-窦怀贞-2"></span>
窦从一为御史大夫，中宗曰：「为卿娶妇。」岁除宴设极盛，中席迎妇，却扇去花，乃一老妪。后知是皇后乳母，宫中有国之号。《景龙文馆记》（《类说》六）。</p></li>
<li><p><span id="唐轶十-窦怀贞-3"></span>
窦怀贞倾巧进用，累遣晋州长史，谄事中贵，尽得其欢心。韦庶人乳母王氏，本蛮婢也，怀贞聘之为妻，封莒国夫人。俗为嬭母之婿曰阿，怀贞每因谒见及进奏表状，列其官次，署曰「翊圣皇后阿」。时人鄙之，呼为，怀贞欣然自得。韦庶人败，遂斩其妻，持首以献。居宪台及京尹，每视事，见无须者，误以为中官，必曲加承接。睿宗践祚，怀贞位极人臣，道谀不悛，以至于败。先天中，玄宗戡内难，怀贞投水死。《大唐新语》九。</p></li>
<li><p><span id="唐轶十-窦怀贞-4"></span>
见袁守一<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81.html#%E5%94%90%E8%BD%B6%E5%8D%81-%E8%A2%81%E5%AE%88%E4%B8%80-1">1</a>。</p></li>
<li><p><span id="唐轶十-窦怀贞-5"></span>
景云三年八月十七日，东方有流星，出五车至上台，又岁星犯左执法。时侍中窦怀贞请罢所职为安国寺奴。罢职从之，为寺奴不许。《南部新书》辛。</p></li>
</ol>
</div>
<div id="赵履温" class="section level2" number="61.11">
<h2>
<span class="header-section-number">61.11</span> 赵履温<a class="anchor" aria-label="anchor" href="#%E8%B5%B5%E5%B1%A5%E6%B8%A9"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十-赵履温-1"></span>
赵履温为司农卿，谄事安乐公主，气势回山海，呼吸变霜雪。客谓张文成曰：「赵司农何如人？」曰：「猖獗小人，心佞而险，行僻而骄，折支势族，舐痔权门，谄于事上，傲于接下，猛若饥虎，贪若饿狼。性爱食人，终为人所食。」为公主夺百姓田园，造定昆池，言定天子昆明池也，用库钱百万亿。斜褰紫衫，为公主背挽金犊车。险谀皆此类。诛逆韦之际，上御承天门，履温诈喜，舞蹈称万岁。上令斩之，刀剑乱下，与男同戮。人割一脔，肉骨俱尽。《朝野佥载》五。《绩世说》一二。</li>
</ol>
</div>
<div id="李承嘉" class="section level2" number="61.12">
<h2>
<span class="header-section-number">61.12</span> 李承嘉<a class="anchor" aria-label="anchor" href="#%E6%9D%8E%E6%89%BF%E5%98%89"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十-李承嘉-1"></span>
见萧至忠<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81.html#%E5%94%90%E8%BD%B6%E5%8D%81-%E8%90%A7%E8%87%B3%E5%BF%A0-1">1</a>。</p></li>
<li><p><span id="唐轶十-李承嘉-2"></span>
见武三思<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB-1.html#%E5%94%90%E8%BD%B6%E5%85%AB-%E6%AD%A6%E4%B8%89%E6%80%9D-3">3</a>。</p></li>
<li><p><span id="唐轶十-李承嘉-3"></span>
神龙中，户部尚书李承嘉不识字，不解书。为御史大夫，兼洛州长史，名判司为狗，骂御史为驴，威振朝廷。《朝野佥载》六。</p></li>
</ol>
</div>
<div id="裴-谈" class="section level2" number="61.13">
<h2>
<span class="header-section-number">61.13</span> 裴　谈<a class="anchor" aria-label="anchor" href="#%E8%A3%B4-%E8%B0%88"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十-裴谈-1"></span>
中宗朝，御史大夫裴谈崇奉释氏。妻悍妬，谈畏之如严君。尝谓人：「妻有可畏者三：少妙之时，视之如生菩萨。及男女满前，视之如九子魔母，安有人不畏九子魔母耶？及五十、六十，薄施妆粉，或黑，视之如鸠盘荼，安有人不畏鸠盘荼？」时韦庶人颇袭武氏之风轨，中宗渐畏之。内宴唱《回波词》，有优人词曰：「回波尔时栲栳，怕妇也是大好。外边祗有裴谈，内里无过李老。」韦后意色自得，以束帛赐之。《本事诗·嘲戏》。参看任瓌2。</li>
</ol>
</div>
<div id="杨务廉" class="section level2" number="61.14">
<h2>
<span class="header-section-number">61.14</span> 杨务廉<a class="anchor" aria-label="anchor" href="#%E6%9D%A8%E5%8A%A1%E5%BB%89"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十-杨务廉-1"></span>
杨务廉，孝和时造长宁、安乐宅仓库成，特授将作大匠，坐赃数千万免官。又上章奏闻陕州三门，凿山烧石，岩侧施栈道牵船。河流湍急，所顾夫并未与价直，苟牵绳一断，栈梁一绝，则扑杀数十人。取顾夫钱籴米充数，即注夫逃走，下本贯禁父母兄弟妻子。牵船皆令系二𨱃于胸背，落栈着石，百无一存，满路悲号，声动山谷。皆称杨务廉人妖也，天生此妖以破残百姓。《朝野佥载》二。</p></li>
<li><p><span id="唐轶十-杨务廉-2"></span>
将作大匠杨务廉甚有巧思，常于沁州市内刻木作僧，手执一椀，自能行乞。椀中钱满，关忽发，自然作声云「布施」。市人竞观，欲其作声，施者日盈数千矣。《朝野佥载》六。</p></li>
</ol>
</div>
<div id="姚绍之" class="section level2" number="61.15">
<h2>
<span class="header-section-number">61.15</span> 姚绍之<a class="anchor" aria-label="anchor" href="#%E5%A7%9A%E7%BB%8D%E4%B9%8B"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十-姚绍之-1"></span>
武三思干纪乱常，海内忿恚。张仲之、宋之逊、祖延庆等谋于袖中发铜弩射之，伺便未果。之逊子昙知之，以告冉祖雍。祖雍以闻，则天敕宰臣与御史大夫李承嘉于新开门案问。诸相惧三思，但僶俛，佯不应仲之等。唯李峤独与承嘉耳语，令御史姚绍之密致力士七十余，引仲之对问。至则塞口反接，送于系所。绍之谓仲之曰：「张三，事不谐矣。」仲之固言三思反状，绍之命棒之而臂折。仲之大呼天子者七八，谓绍之曰：「反贼，我臂且折，当诉尔于天曹。」请裂汗衫与绍之，乃自诬反而族。绍之自此神气自若，朝庭侧目焉。寻坐赃污，宪司推之，获赃五十余贯，当死。韦庶人之党护之，得免，放于岭南。《大唐新语》一二。　案：此事在中宗时，文中言及「则天」，有误。</li>
</ol>
</div>
<div id="杨慎交-武崇训" class="section level2" number="61.16">
<h2>
<span class="header-section-number">61.16</span> 杨慎交　武崇训<a class="anchor" aria-label="anchor" href="#%E6%9D%A8%E6%85%8E%E4%BA%A4-%E6%AD%A6%E5%B4%87%E8%AE%AD"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十-杨慎交-1"></span> <span id="唐轶十-武崇训-1"></span>
景龙中，妃主家竞为奢侈，驸马杨慎交、武崇训，至油洒地以筑毬场。《隋唐嘉话》下。《广记》二三六引作《国史异纂》。</li>
</ol>
</div>
<div id="卢藏用" class="section level2" number="61.17">
<h2>
<span class="header-section-number">61.17</span> 卢藏用<a class="anchor" aria-label="anchor" href="#%E5%8D%A2%E8%97%8F%E7%94%A8"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十-卢藏用-1"></span>
卢藏用征拜左拾遗，迁吏部侍郎、中书舍人，历黄门侍郎、兼昭文馆学士，转尚书右丞。与陈伯玉、赵贞固友善。隐居之日，颇以贞白自衒；往来于少室、终南二山，时人称为假隐。自登朝，奢靡淫纵，车服鲜丽，趦趄诡佞，专事权贵。时议乃表其丑行。以阿附太平公主，流陇州。《谭宾录》（《广记》二四〇）。</p></li>
<li><p><span id="唐轶十-卢藏用-2"></span>
卢藏用始隐于终南山中，中宗朝累居要职。有道士司马承祯者，睿宗迎至京，将还，藏用指终南山谓之曰：「此中大有佳处，何必在远！」承祯徐答曰：「以仆所观，乃仕宦捷径耳。」藏用有惭色。藏用博学工文章，善草隶，投壶弹琴，莫不尽妙。未仕时，尝辟谷练气，颇有高尚之致。及登朝，附权要，纵情奢逸，卒陷宪纲，悲夫！《大唐新语》一〇。又《广记》二五五引。</p></li>
<li><p><span id="唐轶十-卢藏用-3"></span>
卢藏用，字子潜，京兆长安人。官至黄门侍郎。书则幼尚孙草，晚师逸少，虽阙于工，稍闲体范。八分之制，颇伤疏野。若况之前列，则有奔驰之劳；如传之后昆，亦有规矩之法。子潜隶、行草入能。《书断》（《法书要录》九）。</p></li>
</ol>
</div>
<div id="武平一" class="section level2" number="61.18">
<h2>
<span class="header-section-number">61.18</span> 武平一<a class="anchor" aria-label="anchor" href="#%E6%AD%A6%E5%B9%B3%E4%B8%80"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十-武平一-1"></span>
〔景龙三年〕正月八日立春，内出彩花赐近臣。武平一应制云：「銮辂青旗下帝台，东郊上苑望春来。黄莺未解林间啭，红蕊先从殿里开。画阁条风初变柳，银塘曲水半含苔。欣逢睿藻先韶律，更促霞觞畏景催。」是日，中宗手𠡠批云：「平一年虽最少，文甚警新。悦红蕊之先开，讶黄莺之未啭。循还吟咀，赏叹兼怀。今更赐花一枝，以彰其美。」所赐学士花，并令插在头上。后所赐者，平一左右交插，因舞蹈拜谢。时崔日用乘酣饮，欲夺平一所赐花。上于帘下见之，谓平一曰：「日用何为夺卿花？」平一跪奏曰：「读书万卷，从日月满口虚张。赐花一枝，学平一终身不获。」上及侍臣大笑，因更赐酒一杯。当时叹美。《景龙文馆记》（陶本《说郛》四六）。《唐诗纪事》一一。</p></li>
<li><p><span id="唐轶十-武平一-2"></span>
内殿奏《合生歌》，其言浅秽。武平一谏曰：「妖胡娼妓，街童市女，谈妃主之情貌，列王公之名质，咏歌蹈舞，号曰『合生』，不可施于宫禁。」《景龙文馆记》（张本《说郛》七七、《类说》六）。</p></li>
</ol>
</div>
<div id="刘知几" class="section level2" number="61.19">
<h2>
<span class="header-section-number">61.19</span> 刘知几<a class="anchor" aria-label="anchor" href="#%E5%88%98%E7%9F%A5%E5%87%A0"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十-刘知几-1"></span>
刘子玄直史馆时，宰臣萧至忠、纪处讷等并监修国史。子玄以执政秉权，事多掣肘，辞以著述无功，求解史任，奏记于至忠等，其略曰：「伏见每汲汲于劝诱，勤勤于课责云：『经籍事重，努力用心。』或岁序已奄，何时辍手。纲维不举，督课徒勤。虽威以刺骨之刑，勗以悬金之赏，终不可得也。语云：『陈力就列，不能者止。』仆所以比者布怀知己，历讼群公，屡辞载笔之官，欲罢记言之职者，正为此耳。当今朝号得人，国称多士。蓬山之下，良直比肩；芸阁之间，英奇接武。仆既功亏刻鹄，笔未获麟，徒殚太官之膳，虚索长安之米。乞以本职，还其旧居，多谢简书，请避贤路。」文多不尽载。至忠惜其才，不许。宗楚客恶其正直，谓诸史官曰：「此人作书如是，欲置我于何地！」子玄著《史通》二十篇，备陈史册之体。《大唐新语》九。《唐会要》六四。</p></li>
<li><p><span id="唐轶十-刘知几-2"></span>
开元初，左庶子刘子玄奏议，请废郑子《孝经》，依孔注；《老子》请停河上公注，行王弼注；《易》传非子夏所造，请停。引今古为证，文多不尽载。其略曰：「今所行《孝经》，题曰郑氏。爰在近古，皆云是郑玄，而魏晋之朝无有此说。后魏北齐之代，立于学宫。盖虏俗无识，故致斯谬。今验《孝经》，非郑玄所注。河上公者，汉文帝时人，庵于河上，因以为号。以所注《老子》授文帝，因冲空上天。此乃不经之鄙言，习俗之虚语。案《艺文志》，注《老子》有三家，而无河上公注。虽使才别朱紫，粗分菽麦，亦皆嗤其过谬，况有识者乎？《艺文志》，《易》有十三家，而无子夏传。」子玄争论，颇有条贯，会苏、宋文吏，拘于流俗，不能发明古义，竟排斥之。深为识者所叹。《大唐新语》九。</p></li>
</ol>
</div>
<div id="崔-琬" class="section level2" number="61.20">
<h2>
<span class="header-section-number">61.20</span> 崔　琬<a class="anchor" aria-label="anchor" href="#%E5%B4%94-%E7%90%AC"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十-崔琬-1"></span>
宗楚客与弟晋卿及纪处讷等恃权势，朝野岳牧除拜多出其门，百寮惕惧，莫敢言者。监察御史崔琬不平之，乃具法冠，陈其罪状，请收案问。中宗不许。明日，又进密状，乃降敕曰：「卿列霜简，忠在触邪，遂能不惧权豪，便有弹射。眷言称职，深领乃诚。然楚客等大臣；须存礼度。朕识卿姓名，知卿鲠直，但守至公，勿有回避。」自此朝廷相谓曰：「仁者必有勇，其崔公之谓欤？」累迁刑部郎中。琬兄璆，以孝友称，历刑部员外、扬州司马；丁母忧，昼夜哀号，水浆不入于口，不胜丧而卒。《大唐新语》二。</p></li>
<li><p><span id="唐轶十-崔琬-2"></span>
崔司知琬，中宗朝为侍御史，弹宗楚客反，盛气作色。帝优之不令问，因诏每弹人，必先进内状，许乃可。自后以为故事。《隋唐嘉话》下。</p></li>
</ol>
</div>
<div id="李福业-敬元礼" class="section level2" number="61.21">
<h2>
<span class="header-section-number">61.21</span> 李福业　敬元礼<a class="anchor" aria-label="anchor" href="#%E6%9D%8E%E7%A6%8F%E4%B8%9A-%E6%95%AC%E5%85%83%E7%A4%BC"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十-李福业-1"></span> <span id="唐轶十-敬元礼-1"></span>
李福业为侍御史，与桓、敬等匡复皇室。及桓、敬败，福业放于番禺，匿志州参军敬元礼家，吏搜获之。与元礼俱死。福业将就刑，谢元礼曰：「子有老亲，为福业所累，愧其深矣。」元礼曰：「明公穷而归我，我得已乎？今贻亲以非疾之忧，深所痛切。」见者伤之。《大唐新语》六。</li>
</ol>
</div>
<div id="李-详" class="section level2" number="61.22">
<h2>
<span class="header-section-number">61.22</span> 李　详<a class="anchor" aria-label="anchor" href="#%E6%9D%8E-%E8%AF%A6"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十-李详-1"></span>
桓彦范等既匡复帝室，勋烈冠古，武三思害其公忠，将诬以不轨诛之。大理丞李朝隐请问明状，卿裴谭附会三思，异朝隐判，竟坐诛。谭迁刑部尚书，侍御史李详弹之曰：「异李朝隐一判，破桓敬等五家。附会三思，状验斯在，天下闻者，莫不寒心。刑部尚书，从此而得。」略无回避，朝庭壮之。详解褐监亭尉，因校考，为录事参军所挤排。详趋入，谓刺史曰：「录事恃𫄙曹之权，详当要居之地，为其妄褒贬耳。使详秉笔，颇亦有词。」刺史曰：「公试论录事状。」遂援笔曰：「怯断大案，好勾小稽。隐自不清，疑他总浊。阶前两竞，鬭困方休；狱里囚徒，非赦不出。」天下以为谭笑之最矣。《大唐新语》二。《御史台记》（《广记》四九三）。《朝野佥载》四。　案：李详，《大唐新语》原作「李祥」，误。</li>
</ol>
</div>
<div id="唐袭秀-冉祖雍" class="section level2" number="61.23">
<h2>
<span class="header-section-number">61.23</span> 唐袭秀　冉祖雍<a class="anchor" aria-label="anchor" href="#%E5%94%90%E8%A2%AD%E7%A7%80-%E5%86%89%E7%A5%96%E9%9B%8D"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十-唐袭秀-1"></span> <span id="唐轶十-冉祖雍-1"></span>
唐方庆，武德中为察非掾，太宗深器重之，引与六月同事。方庆辞曰：「臣母老，请归养。」太宗不之逼。贞观中，以为藁城令。孙袭秀，神龙初为监察御史。时武三思诬桓、敬等反，又称袭秀与敬等有谋。至是为侍御史冉祖雍所按，辞理竟不屈。或报祖雍云：「适有南使至，云桓、敬已死。」袭秀闻之，泫然流涕。祖雍曰：「桓彦范负国刑宪，今已死矣。祖雍按足下事，意未测，闻其死乃对雍流涕，何也？」袭秀曰：「桓彦范自负刑宪，然与袭秀有旧，闻其死，岂不伤耶！」祖雍曰：「足下下狱，闻诸弟俱纵酒而无忧色，何也？」袭秀曰：「袭秀何负于国家，但于桓彦范有旧耳。公若尽杀诸弟，不知矣；如独杀袭秀，恐明公不得高枕而卧。」祖雍色动，握其手曰：「请无虑，当活公。」乃善为之辞，得不坐。《大唐新语》三。</li>
</ol>
</div>
<div id="麻-察" class="section level2" number="61.24">
<h2>
<span class="header-section-number">61.24</span> 麻　察<a class="anchor" aria-label="anchor" href="#%E9%BA%BB-%E5%AF%9F"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十-麻察-1"></span>
魏元忠男升娶荥阳郑远女，升与节愍太子谋诛武三思、废韦庶人，不克，为乱兵所害，元忠坐系狱。远以此乃就元忠求离书。今日得离书，明日改醮。殿中侍御史麻察不平之，草状弹曰：「郑远纳钱五百万，将女易官。先朝以元忠旧臣，操履坚正，岂独尚兹贤行，实欲荣其姻戚，遂起复授远河内县令，远子良解褐洛州参军。既连婚国相，父子崇赫，迨元忠下狱，遂诱和离，今日得书，明日改醮。且元忠官历三朝，荣跻十等，虽金精屡铄，而玉色常温。远胄虽参华，身实凡品。若言齐郑非偶，不合结缡；既冰玉交欢，理资同穴。而下山之夫未远，御轮之婿已周。无闻寄死托孤，见危授命，斯所谓滓秽流品，点辱衣冠，而乃延首腼颜，重尘清鉴。九流选叙，须有淄渑；四裔遐陬，宜从摈斥。虽渥恩周洽，刑罚免加；而名教所先，理资惩革。请裁以宪纲，禁锢终身。」远以此废弃。朝野咸赏察之公直。《大唐新语》三。</li>
</ol>
</div>
<div id="范献忠" class="section level2" number="61.25">
<h2>
<span class="header-section-number">61.25</span> 范献忠<a class="anchor" aria-label="anchor" href="#%E8%8C%83%E7%8C%AE%E5%BF%A0"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十-范献忠-1"></span>
中宗朝，郑普思承恩宠而潜图不轨，苏瓌奏请按之，以司直范献忠为判官。瓌奏收普思，普思妻得幸于韦庶人，持敕于御前对，中宗屡抑瓌而理普思，应对颇不中。献忠历阶而进曰：「臣请先斩苏瓌。」中宗问其故，对曰：「苏瓌，国之大臣，荷荣贵久矣，不能先斩逆贼而后闻。今使其眩惑天听，摇动刑柄，而普思反状昭露，陛下为其申理，此其反者不死。今圣躬万福，岂有天邪？臣请死，终不能事普思。」狱乃定。朝廷咸壮之。《大唐新语》二。《唐会要》六一。</li>
</ol>
</div>
<div id="魏传弓" class="section level2" number="61.26">
<h2>
<span class="header-section-number">61.26</span> 魏传弓<a class="anchor" aria-label="anchor" href="#%E9%AD%8F%E4%BC%A0%E5%BC%93"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十-魏传弓-1"></span>
〔神龙三年〕，监察御史魏传弓劾奏内常侍辅信义纵暴，窦怀贞曰：「辅常侍深为安乐公主所信任，权势甚高，常成祸福，何得辄有纠弹？」传弓曰：「今王纲渐坏，君子道消，正由此辈擅权耳。若得今日杀之，明日受诛，无所恨。」《唐会要》六一。</p></li>
<li><p><span id="唐轶十-魏传弓-2"></span>
景龙元年九月十二日，又劾奏银青光禄大夫西明寺主惠范奸赃四十万，请寘于极法。上召之，有宽惠范之色。传弓进曰：「刑赏者，国家大事。陛下赏已妄加，岂宜刑所不及？」削惠范官，放归于第。《唐会要》六一。</p></li>
</ol>
</div>
<div id="宋务先" class="section level2" number="61.27">
<h2>
<span class="header-section-number">61.27</span> 宋务先<a class="anchor" aria-label="anchor" href="#%E5%AE%8B%E5%8A%A1%E5%85%88"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十-宋务先-1"></span>
神龙中，每霖雨，必闭坊门禳灾。右衞骑曹宋务先上疏云：「雨旸或愆，貌言为咎。岂有一坊一市，遂能感召星灵；暂闭暂开，便欲发挥神道？至今巷议街言，共呼坊门为宰相，谓能节宣风雨，燮调阴阳。如是则赫赫师尹便为虚设，悠悠苍生复何所望！」《续世说》六。《唐会要》四三。　案：宋务先，《唐会要》、《新唐书》一一八作「宋务光」。</p></li>
<li><p><span id="唐轶十-宋务先-2"></span>
见赵仁奖<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81.html#%E5%94%90%E8%BD%B6%E5%8D%81-%E8%B5%B5%E4%BB%81%E5%A5%96-1">1</a>。</p></li>
<li><p><span id="唐轶十-宋务先-3"></span>
唐有监察御史不工文，而好作不已，既居权要，多为人所谀，不之觉也。每篇辄为宋务先书以光台，月俸几尽。其妻谓曰：「公经生，素非文笔，所称篇咏，不为外人所传，此必台中玩公，折俸助厨耳。奈何受人嗤玩！」自后虽吟咏不辍，不复出光台钱矣。或问之，以妻言对。诸御史退，相谓曰：「彼有人焉，未可玩也。」乃止。《御史台记》（《广记》二五五）。</p></li>
</ol>
</div>
<div id="李景伯" class="section level2" number="61.28">
<h2>
<span class="header-section-number">61.28</span> 李景伯<a class="anchor" aria-label="anchor" href="#%E6%9D%8E%E6%99%AF%E4%BC%AF"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十-李景伯-1"></span>
景龙中，中宗游兴庆池，侍宴者递起歌舞，并唱《下兵词》方便以求官爵。给事中李景伯亦起唱曰：「回波尔时酒卮，兵儿志在箴规。侍宴既过三爵，諠哗窃恐非宜。」于是乃罢坐。《隋唐嘉话》下。《广记》一六四引作《国史异纂》。《大唐新语》三。　案：《下兵词》，他书多作《回波词》。</li>
</ol>
</div>
<div id="裴-漼" class="section level2" number="61.29">
<h2>
<span class="header-section-number">61.29</span> 裴　漼<a class="anchor" aria-label="anchor" href="#%E8%A3%B4-%E6%BC%BC"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十-裴漼-1"></span>
〔景龙三年〕五月，李尚隐与监察御史李怀让同奏吏部侍郎崔湜、郑愔有所挟附，赃污狼藉，诏监察御史裴漼按其事。时安乐公主用事，讽漼宽之，漼遂对仗重弹奏，愔竟从贬削。一说靳常所劾，恐非。《唐会要》六一。</p></li>
<li><p><span id="唐轶十-裴漼-2"></span>
见刘幽求<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%94%90%E8%BD%B6%E5%8D%81%E4%B8%80-%E5%88%98%E5%B9%BD%E6%B1%82-2">2</a>。</p></li>
</ol>
</div>
<div id="周-憬" class="section level2" number="61.30">
<h2>
<span class="header-section-number">61.30</span> 周　憬<a class="anchor" aria-label="anchor" href="#%E5%91%A8-%E6%86%AC"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十-周憬-1"></span>
中宗反正后，有武当县丞寿春周憬，慷慨有节操，乃与王驸马同皎谋诛武三思。事发，同皎见害，憬遁于比干庙中自刎，临死谓左右曰：「比干，忠臣也。傥神道有知，明我以忠见杀。」《隋唐嘉话》下。《大唐新语》五。《唐语林》五。</li>
</ol>
</div>
<div id="宁嘉勗" class="section level2" number="61.31">
<h2>
<span class="header-section-number">61.31</span> 宁嘉勗<a class="anchor" aria-label="anchor" href="#%E5%AE%81%E5%98%89%E5%8B%97"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十-宁嘉勗-1"></span>
节愍太子兵散遇害，宫寮莫敢近者。有永和县丞宁嘉勗解衣裹太子首号哭。时人义之。宗楚客闻之大怒，收付制狱，贬平兴丞，因杀之。睿宗践祚，下诏曰：「宁嘉勗能重名节，事高栾、向，幽途已往，生气凛然。静言忠义，追存褒宠，可赠永和县令。」《大唐新语》五。</li>
</ol>
</div>
<div id="和元祐" class="section level2" number="61.32">
<h2>
<span class="header-section-number">61.32</span> 和元祐<a class="anchor" aria-label="anchor" href="#%E5%92%8C%E5%85%83%E7%A5%90"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十-和元祐-1"></span>
和元祐为贞化府长史。景龙末，元祐献诗十首，其词猥陋，皆寓言嬖幸，而意及兵戍。韦氏命鞫于大理，而将戮之，月余而韦氏伏诛。其诗言若符谶。景云初，以元祐为千牛衞长史。《唐语林》五。</li>
</ol>
</div>
<div id="蒋钦緖" class="section level2" number="61.33">
<h2>
<span class="header-section-number">61.33</span> 蒋钦緖<a class="anchor" aria-label="anchor" href="#%E8%92%8B%E9%92%A6%E7%B7%96"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十-蒋钦緖-1"></span>
萧至忠自晋州之入也，大理蒋钦緖即其妹婿，送之曰：「以足下之才，不忧不见用，无为非分妄求。」至忠不答。蒋退而曰：「九代之卿族，一举而灭，可哀也哉！」至忠既至，拜中书令，岁余败。《隋唐嘉话》下。《唐语林》三。</p></li>
<li><p><span id="唐轶十-蒋钦緖-2"></span>
见韩琬<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%94%90%E8%BD%B6%E5%8D%81%E4%B8%80-%E9%9F%A9%E7%90%AC-2">2</a>。</p></li>
</ol>
</div>
<div id="李令质" class="section level2" number="61.34">
<h2>
<span class="header-section-number">61.34</span> 李令质<a class="anchor" aria-label="anchor" href="#%E6%9D%8E%E4%BB%A4%E8%B4%A8"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十-李令质-1"></span>
李令质为万年令，有富人同行盗，系而按之。驸马韦擢策马入县救盗者，令质不从。擢乃谮之于中宗。中宗怒，临轩召见，举朝为之恐惧。令质奏曰：「臣必以韦擢与盗非亲非故，故当以货求耳。臣岂不惧擢之势，但申陛下法，死无所恨。」中宗怒解，乃释之。朝列贺之，曰：「设以获谴，流于岭南，亦为幸也。」《大唐新语》二。</li>
</ol>
</div>
<div id="张-汯" class="section level2" number="61.35">
<h2>
<span class="header-section-number">61.35</span> 张　汯<a class="anchor" aria-label="anchor" href="#%E5%BC%A0-%E6%B1%AF"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十-张汯-1"></span>
张汯自左拾遗左授许州司户，有侍佐自相殴竞者，汯曰：「礼宗贤尚齿者，重耆德也。奈何耆旧而有喧竞，此牧宰之政不行耳。汯主司户，忝参其议。」乃举罚刺史已下俸，行乡饮之礼，竞者惭谢而退。风俗为之改焉。《大唐新语》一二。</li>
</ol>
</div>
<div id="尹思贞" class="section level2" number="61.36">
<h2>
<span class="header-section-number">61.36</span> 尹思贞<a class="anchor" aria-label="anchor" href="#%E5%B0%B9%E6%80%9D%E8%B4%9E"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十-尹思贞-1"></span>
尹思贞为青州刺史，勉百姓农桑，蚕有四登者。巡察使路敬潜届于境，部人以原蚕蠒书旌。敬潜叹曰：「非善政所致，孰能至此！」遂以闻，玺书旌赏。或问思贞曰：「公敏行者，往与李承嘉忿竞，何几若斯？」思贞曰：「不能言者，时或有言。承嘉恃权相侮，仆义不受，然不知言之从何而至矣。」《大唐新语》六。</li>
</ol>
</div>
<div id="任正名" class="section level2" number="61.37">
<h2>
<span class="header-section-number">61.37</span> 任正名<a class="anchor" aria-label="anchor" href="#%E4%BB%BB%E6%AD%A3%E5%90%8D"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十-任正名-1"></span>
见张沛<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81.html#%E5%94%90%E8%BD%B6%E5%8D%81-%E5%BC%A0%E6%B2%9B-1">1</a>。</p></li>
<li><p><span id="唐轶十-任正名-2"></span>
见元福庆<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%94%90%E8%BD%B6%E5%8D%81%E4%B8%80-%E5%85%83%E7%A6%8F%E5%BA%86-1">1</a>。</p></li>
<li><p><span id="唐轶十-任正名-3"></span>
周舒州刺史张怀肃好食人精，唐左司郎中任正名亦有此病。《朝野佥载》（张本《说郛》二）。</p></li>
</ol>
</div>
<div id="张-沛" class="section level2" number="61.38">
<h2>
<span class="header-section-number">61.38</span> 张　沛<a class="anchor" aria-label="anchor" href="#%E5%BC%A0-%E6%B2%9B"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十-张沛-1"></span>
张同州沛之在州也，任正名为录事，刘幽求为朝邑尉。沛奴下诸官，而独呼二公为刘大、任大，若平常之交。今上之诛韦氏，沛兄涉为殿中监，见杀，并令诛沛。沛将出就州，正名时假在家，闻之遽出，曰：「朝廷初有大难，同州京之佐辅，奈何单使一至，便害州将，请以死守之。」于是劝令覆奏，因送沛于狱曰：「正名若死，使君可忧，不然无虑也。」时〔幽求〕方立元勋，用事于中，竟脱沛于难，二公之力。《隋唐嘉话》下。《大唐新语》六。《唐语林》三。</li>
</ol>
</div>
<div id="陆大同" class="section level2" number="61.39">
<h2>
<span class="header-section-number">61.39</span> 陆大同<a class="anchor" aria-label="anchor" href="#%E9%99%86%E5%A4%A7%E5%90%8C"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十-陆大同-1"></span>
陆大同为雍州司田，时安乐公主、韦温等侵百姓田业，大同尽断还之。长吏惧势，谋出大同。会将有事南郊，时已十月，长吏乃举牒令大同巡县劝田畴，冀他判司摇动其按也。大同判云：「南郊有事，北陆已寒；丁不在田，人皆入室。此时劝课，切恐烦劳。」长吏益不悦，乃奏大同为河东令，寻复为雍州司仓。长吏新兴王晋附会太平公主，故多阿党。大同终不从。因谓大同曰：「雍州判佐不是公官，公何为不别求好官？」大同曰：「某无身材，但守公直，素无廊庙之望，唯以雍州判佐为好官。」晋不能屈。大同阖门雍睦，四从同居。法言即大同伯祖也。《大唐新语》二。</li>
</ol>
</div>
<div id="韦景骏" class="section level2" number="61.40">
<h2>
<span class="header-section-number">61.40</span> 韦景骏<a class="anchor" aria-label="anchor" href="#%E9%9F%A6%E6%99%AF%E9%AA%8F"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十-韦景骏-1"></span>
韦景骏为肥乡令，县界漳水，连年泛滥。景骏审其地势，增筑隄防，遂无水患，至今赖焉。时河北大饥，景骏躬自巡抚贫弱，人吏立碑，以纪其德。肥乡人有母子相告者，景骏谓之曰：「吾少孤，每见人养亲，自痛终天无分。汝幸在温凊之地，何得如此？锡类不行，令之罪也。」因泪下呜咽，仍取《孝经》与之，令其习读。于是母子感悟，各请改悔。迁赵州长史，路由肥乡，人吏惊喜，竞来犒饯，留连弥日。有童幼数人，年甫十岁，亦在其中，景骏谓之曰：「计吾北去，此时汝辈未生，既无旧思，何慇懃之甚也？」咸对曰：「比闻长老传说，县中廨宇、学堂、馆舍、堤桥并是明公遗迹。将谓古人，不意得瞻覩，不觉欣恋倍于常也。」终于奉先令。子述，开元、天宝之际，为工部侍郎，代吴兢修国史。《大唐新语》四。</li>
</ol>
</div>
<div id="唐九征" class="section level2" number="61.41">
<h2>
<span class="header-section-number">61.41</span> 唐九征<a class="anchor" aria-label="anchor" href="#%E5%94%90%E4%B9%9D%E5%BE%81"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十-唐九征-1"></span>
唐九征为御史，监灵武诸军。时吐蕃入寇蜀汉，九征率兵出永昌郡千余里讨之，累战皆捷。时吐蕃以铁索跨漾水、濞水为桥，以通西洱河，蛮筑城以镇之。九征尽刊其城垒，焚其二桥，命管记闾丘均勒石于剑川，建铁碑于滇池，以纪功焉。俘其魁帅以还。中宗不时加褒赏，左拾遗呼延皓论之，乃加朝散大夫，拜侍御史，赐绣袍、金带、宝刀，累迁汾州刺史。开元末与吐蕃赞普书云：「波州铁柱，唐九征铸。」即谓此是也。《大唐新语》一○。</li>
</ol>
</div>
<div id="周仁轨" class="section level2" number="61.42">
<h2>
<span class="header-section-number">61.42</span> 周仁轨<a class="anchor" aria-label="anchor" href="#%E5%91%A8%E4%BB%81%E8%BD%A8"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十-周仁轨-1"></span>
韦氏遭则天废庐陵之后，后父韦玄贞与妻女等并流岭南，被首领宁氏大族逼夺其女，不伏，遂杀贞夫妻，七娘等并夺去。及孝和即位，皇后当途，广州都督周仁轨将兵诛宁氏，走入南海。轨追之，杀掠并尽。韦后隔帘拜，以父事之，用为并州长史。后阿韦作逆，轨以党与诛。《朝野佥载》（《通鉴考异》一二）。</li>
</ol>
</div>
<div id="赵仁奖" class="section level2" number="61.43">
<h2>
<span class="header-section-number">61.43</span> 赵仁奖<a class="anchor" aria-label="anchor" href="#%E8%B5%B5%E4%BB%81%E5%A5%96"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十-赵仁奖-1"></span>
唐赵仁奖，河南人也。得贩于殖业坊王戎墓北，善歌《黄麞》。与宦官有旧，因所托附。景龙中，乃负薪诣阙，遂得召见，云：「负薪助国家调鼎。」即日台拜焉。睿宗朝，左授上蔡丞。使于京，访寻台中旧列，妄事欢洽。御史倪若水谓杨茂直曰：「此庸汉，妄为傝茸。」乃奏之。中书令姚崇曰：「此是《黄麞》汉耶？」授当州悉当尉，驰驿发遣。仁奖在台，既无余能，唯以《黄麞》自衒。宋务先题之曰：「赵仁奖出王戎幕下，入朱博台中，舍彼负薪，登兹列柏。行人不避骢马，坐客唯听《黄麞》。」时崔宣一使于都，仁奖附书于家，题云：「西京赵御史书，附到洛州殖业坊王戎墓北第一铺，付妻一娘。」宣一以书示朝士。初，其左授上蔡，潘好礼自上蔡令拜御史，仁奖赠诗曰：「令乘骢马去，丞脱绣衣来。」当时讶之，或以为假手。仁奖初拜监察，谢朝贵，但云：「有幸把公马足。」时朝士相随，遇一胡负两束柴，曰：「此胡合拜殿中。」或问其由，答曰：「赵仁奖负一束而拜监察，此负两束，固合授殿中。」《御史台记》（《广记》二五九）。《实宾录》八。《唐诗纪事》一五。</li>
</ol>
</div>
<div id="袁守一" class="section level2" number="61.44">
<h2>
<span class="header-section-number">61.44</span> 袁守一<a class="anchor" aria-label="anchor" href="#%E8%A2%81%E5%AE%88%E4%B8%80"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十-袁守一-1"></span>
袁守一性行浅促，时人号为「料斗凫翁鸡」。任万年尉，雍州长史窦怀贞每欲鞭之。乃于中书令宗楚客门饷生菜，除监察，怀贞未知也。贞高揖曰：「驾欲出，公作如此检校。」守一即弹之。月余，贞除左台御史大夫，守一请假不敢出，乞解。贞呼而慰之，守一兢惕不已。楚客知之，为除右台侍御史，于朝堂抗衡于贞曰：「与公罗师。」罗师者，市郭儿语，无交涉也。无何，楚客以反诛，守一以其党配流端州。《朝野佥载》二。</li>
</ol>
</div>
<div id="李行言" class="section level2" number="61.45">
<h2>
<span class="header-section-number">61.45</span> 李行言<a class="anchor" aria-label="anchor" href="#%E6%9D%8E%E8%A1%8C%E8%A8%80"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十-李行言-1"></span>
行言，陇西人。兼文学干事，《函谷关》诗为时所许。中宗时，为给事中。能唱《步虚歌》，帝七月七日御两仪殿会宴，帝命为之。行言于御前长跪，作三洞道士音词歌数曲，貌伟声畅，上频叹美。《唐诗纪事》一一。</li>
</ol>
</div>
<div id="赵不器" class="section level2" number="61.46">
<h2>
<span class="header-section-number">61.46</span> 赵不器<a class="anchor" aria-label="anchor" href="#%E8%B5%B5%E4%B8%8D%E5%99%A8"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十-赵不器-1"></span>
赵不器子夏日、冬曦、和璧、安贞、居贞、颐贞、汇贞，父子八人，皆进士及第。内冬曦、安贞，神龙二年考功崔彦昭下兄弟二人及第。时人谓之科第赵家。《登科记》（《广卓异记》一九）。</li>
</ol>
</div>
<div id="赵冬曦" class="section level2" number="61.47">
<h2>
<span class="header-section-number">61.47</span> 赵冬曦<a class="anchor" aria-label="anchor" href="#%E8%B5%B5%E5%86%AC%E6%9B%A6"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十-赵冬曦-1"></span>
华阴太守赵冬曦，先人垄在鼓城县。天宝初，将合附焉，启其父墓，而树根滋蔓，围绕父棺，悬之于空，遂不敢发，以母柩置于其傍，封墓而返。宣城太守刁缅，改葬二亲，缅亦纳母棺于其侧，封焉，后门緖昌盛也。冬曦兄弟七人，皆秀才，有名当世，四人至二千石。缅三为将军，门施长戟。《纪闻》（《广记》三九○》。</li>
</ol>
</div>
<div id="王希夷" class="section level2" number="61.48">
<h2>
<span class="header-section-number">61.48</span> 王希夷<a class="anchor" aria-label="anchor" href="#%E7%8E%8B%E5%B8%8C%E5%A4%B7"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十-王希夷-1"></span>
王希夷，徐州人，孤贫好道。父母终，为人牧羊取佣，供葬毕，隐于嵩山。师事道士，得修养之术。后居兖州徂徕山，刺史卢齐卿就谒，因访以政事。希夷曰：「孔子云：『己所不欲，勿施于人。』可以终身行之矣。」玄宗东封，敕州县礼致，时已年九十六。玄宗令张说访其道异，说甚重之。以年老不任职事，乃下诏曰：「徐州处士王希夷，绝圣去智，抱一居贞，久谢嚣尘，独往林壑。属封峦展礼，侧席旌贤，贲然来思，应兹嘉召。虽纡绮季之迹，已过伏生之年。宜命秩以尊儒，俾全高于上齿。可中散大夫，守国子博士。特听还山。」仍令州县岁时赠束帛羊酒，并赐帛一百疋。《大唐新语》一○。</li>
</ol>
</div>
<div id="梁载言" class="section level2" number="61.49">
<h2>
<span class="header-section-number">61.49</span> 梁载言<a class="anchor" aria-label="anchor" href="#%E6%A2%81%E8%BD%BD%E8%A8%80"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十-梁载言-1"></span>
见傅岩<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81.html#%E5%94%90%E8%BD%B6%E5%8D%81-%E5%82%85%E5%B2%A9-1">1</a>。</p></li>
<li><p><span id="唐轶十-梁载言-2"></span>
怀州刺史梁载言昼坐厅事，□□□忽有物如蝙蝠从南飞来，直入口中，翕然似吞一物。腹中遂绞痛，数日而卒。《朝野佥载》六。</p></li>
</ol>
</div>
<div id="傅-岩" class="section level2" number="61.50">
<h2>
<span class="header-section-number">61.50</span> 傅　岩<a class="anchor" aria-label="anchor" href="#%E5%82%85-%E5%B2%A9"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十-傅岩-1"></span>
唐傅岩，魏州人，本名佛庆。尝在左台，监察中霤，而中霤小祠，无犠牲之礼。比回，怅望曰：「初一为大祠，乃全疏薄。」殿中梁载言咏之曰：「闻道监中霤，初言是大祠。狼傍索传马，偬动出安徽。衞司无帟幕，供膳乏鲜肥。形容消瘦尽，空往复空归。」《御史台记》（《广记》二五五）。</li>
</ol>
</div>
<div id="赵谦光-贺遂涉" class="section level2" number="61.51">
<h2>
<span class="header-section-number">61.51</span> 赵谦光　贺遂涉<a class="anchor" aria-label="anchor" href="#%E8%B5%B5%E8%B0%A6%E5%85%89-%E8%B4%BA%E9%81%82%E6%B6%89"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十-赵谦光-1"></span> <span id="唐轶十-贺遂涉-1"></span>
晋宋以还，尚书始置员外郎分判曹事。国朝弥重其迁。旧例：郎中不历员外郎拜者，谓之「土山头果毅」。言其不历清资，便拜高品，有似长征兵士，便得边远果毅也。景龙中，赵谦光自彭州司马入为大理正，迁户部郎中。贺遂涉时为员外，戏咏之曰：「员外由来美，郎中望不优。谁言粉署里，翻作土山头。」谦光酬之曰：「锦帐随情设，金炉任意薰。唯愁员外署，不应列星文。」《大唐新语》一三。《谭宾录》（《广记》二四九）。《雍洛灵异小录》（《诗话总龟》前集三八）。《唐诗纪事》二〇。</li>
</ol>
</div>
<div id="柳-超" class="section level2" number="61.52">
<h2>
<span class="header-section-number">61.52</span> 柳　超<a class="anchor" aria-label="anchor" href="#%E6%9F%B3-%E8%B6%85"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十-柳超-1"></span>
柳超者，唐中宗朝为谏议大夫，因得罪，黜于岭外。超以清俭自守，凡所经州郡，不干挠廉牧以自给。而领二奴掌阁、掌书，并一犬。至江州，超以郁愤成疾。二奴欲图其资装，乃共谋曰：「可奉毒药于谏议，我等取财而为良人，岂不好乎？」掌书曰：「善。」掌阁乃启超曰：「人言有密诏到，不全谏议命。谏议家族将为奈何？」超曰：「然。汝等当修馔，伺吾食毕，可进毒于吾。吾甘死矣。」掌阁等闻言，乃备珍馔。掌阁在厨修办，掌书进之于超。超食次，忽见其犬，乃分与食之，涕泣抚犬曰：「我今日死矣，汝托于何人耶？」犬闻之不食，走入厨，乃咬掌阁喉。复至堂前，啮掌书。二奴俱为犬所害，超未晓其事。后经数日，敕诏还京，而复雪免，方知其犬之灵矣。《集异记》（《广记》四三七）。</li>
</ol>
</div>
<div id="卢崇道" class="section level2" number="61.53">
<h2>
<span class="header-section-number">61.53</span> 卢崇道<a class="anchor" aria-label="anchor" href="#%E5%8D%A2%E5%B4%87%E9%81%93"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十-卢崇道-1"></span>
太常卿卢崇道坐女婿中书令崔湜反，羽林郎将张仙坐与薛介然口陈欲反之状，俱流岭南。经年，无日不悲号，两目皆肿，不胜凄楚，遂并逃归。崇道至都宅藏隐，为男娶崔氏女未成，有内给使来取充贵人，崇道乃赂给使，别取一崔家女去入内。事败，给使具承，掩崇道，并男三人亦被纠捉，敕杖各决一百，俱至丧命。《朝野佥载》一。《唐诗纪事》一三。</li>
</ol>
</div>
<div id="彭君卿" class="section level2" number="61.54">
<h2>
<span class="header-section-number">61.54</span> 彭君卿<a class="anchor" aria-label="anchor" href="#%E5%BD%AD%E5%90%9B%E5%8D%BF"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十-彭君卿-1"></span>
中宗之时，有见鬼师彭君卿被御史所辱。他日，对百官总集，诈宣孝和敕曰：「御史不检校，去却巾带。」即去之。曰：「有敕与一顿杖。」大使曰：「御史不奉正敕，不合决杖。」君卿曰：「若不合，有敕且放却。」御史裹头，仍舞蹈拜谢而去。观者骇之。《朝野佥载》三。</p></li>
<li><p><span id="唐轶十-彭君卿-2"></span>
见唐中宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E4%B8%AD%E5%AE%97-6">6</a>。</p></li>
</ol>
</div>
<div id="魏知古" class="section level2" number="61.55">
<h2>
<span class="header-section-number">61.55</span> 魏知古<a class="anchor" aria-label="anchor" href="#%E9%AD%8F%E7%9F%A5%E5%8F%A4"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十-魏知古-1"></span>
苏某，信都富人，有女十人，为择良婿。张文成往见焉，苏曰：「此虽有才，不能富贵，幸得五品，即当死矣。」魏知古时已及第，然未有官，苏云：「此虽形质黑小，然必当贵。」遂以长女嫁之。其女发长七尺，黑光如漆，诸妹皆不及。有相者云：「此女富，不囓宿食。」诸妹笑知古曰：「只是贫汉得米旋煮，故无宿饭。」其后魏为宰相，每食，一物已上官供。《定命录》（《广记》二二四）。《酉阳杂俎》前集一二。</p></li>
<li><p><span id="唐轶十-魏知古-2"></span>
魏知古性方直，景云末为侍中。玄宗初即位，猎于渭川，时知古从驾，因献诗以讽曰：「尝闻夏太康，五弟训禽荒。我后来冬狩，三驱盛礼张。顺时鹰隼击，讲事武功扬。奔走来未及，翾飞岂暇翔。蜚熊从渭水，瑞翟相陈仓。此欲诚难纵，兹游不可常。子云陈《羽猎》，僖伯谏渔棠。得失鉴齐楚，仁恩念禹汤。邕熙谅在宥，亭毒匪多伤。《辛甲》今为史，《虞箴》遂孔彰。」手诏褒美，赐物五十段。后兼知吏部尚书，典选事，深为称职。所荐用人，遂咸至大官。《大唐新语》一。《唐语林》五。</p></li>
<li><p><span id="唐轶十-魏知古-3"></span>
见姚崇<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html#%E5%94%90%E8%BD%B6%E5%8D%81%E4%B8%80-%E5%A7%9A%E5%B4%87-13">13</a>。</p></li>
<li><p><span id="唐轶十-魏知古-4"></span>
开元初，工部尚书魏知古卒。宋璟闻之，叹曰：「叔向，古之遗直；子产，古之遗爱。能兼之者，其魏公乎？」《大唐新语》一二。《唐诗纪事》一五。</p></li>
<li><p><span id="唐轶十-魏知古-5"></span>
唐工部尚书魏知古性雅正，善属文，年七十，卒于位。妻苏氏不哭。比至，香水洗浴，唅袭讫，举声一恸而绝，与尚书同日合丧。时奇其节，以为前代未之有。《广记》二七○。《南部新书》庚。</p></li>
</ol>
</div>
<div id="李日知" class="section level2" number="61.56">
<h2>
<span class="header-section-number">61.56</span> 李日知<a class="anchor" aria-label="anchor" href="#%E6%9D%8E%E6%97%A5%E7%9F%A5"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十-李日知-1"></span>
李侍中日知初为大理丞。武后方肆诛戮，大卿胡元礼承旨欲陷人死，令日知改断，再三不从。元礼使谓李曰：「胡元礼在，此人莫觅活。」李起谓使者：「日知咨卿：李日知在，此人莫觅死。」竟免之。《隋唐嘉话》下。《大唐新语》四。《唐语林》三。参看胡元礼1。</p></li>
<li><p><span id="唐轶十-李日知-2"></span>
刑部尚书李日知自为畿赤，不曾打杖行罚，其事亦济。及为刑部尚书，有令史受敕三日，忘不行者。尚书索杖剥衣，唤令史总集，欲决之。责曰：「我欲笞汝一顿，恐天下人称你云撩得李日知嗔，吃李日知杖。你亦不是人，妻子亦不礼汝。」遂放之。自是令史无敢犯者，设有稽失，众共讁之。《朝野佥载》五。</p></li>
<li><p><span id="唐轶十-李日知-3"></span>
昆明池者，汉孝武所穿，有蒲鱼利，京师赖之。中宗朝，安乐公主请焉，帝曰：「前代已来，不以与人。不可。」主不悦，因大役人徒，别掘一池，号曰「定昆池」。既成，中宗往观，令公卿赋诗。李黄门日知诗云：「但愿𫏐思居者逸，无使时传作者劳。」及睿宗即位，谓之曰：「当时朕亦不敢言，非卿中正，何能若是！」无何而迁侍中。《隋唐嘉话》下。又《能改斋漫录》六引。《大唐新语》三。《唐语林》一。</p></li>
<li><p><span id="唐轶十-李日知-4"></span>
李日知为侍中，子弟才总角而婚名族，识者非之：「宰相当存久远，敦风俗，奈何为促薄之事耶！」《大唐新语》一一。　案：此条李日知原作李知白，误，据新、旧《唐书·李日知传》改正。</p></li>
<li><p><span id="唐轶十-李日知-5"></span>
李日知为侍中，频乞骸骨，诏许之。初，日知将欲陈请，不与妻谋。及还饰装，将出居别业，妻惊曰：「家室屡空，子弟名宦未立，何为辞职也？」日知曰：「书生至此已过分，人情无厌，若恣其心，是无止足也。」《大唐新语》三。</p></li>
</ol>
</div>
<div id="薛-登" class="section level2" number="61.57">
<h2>
<span class="header-section-number">61.57</span> 薛　登<a class="anchor" aria-label="anchor" href="#%E8%96%9B-%E7%99%BB"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十-薛登-1"></span>
僧惠范恃权势逼夺生人妻，州县不能理。其夫诣台诉冤，中丞薛登、侍御史慕容珣将奏之，台中惧其不捷，请寝其议，登曰：「宪司理冤滞，何所回避！朝弹暮黜，亦可矣。」登坐此出为岐州刺史。时议曰：「仁者必有勇，其薛公之谓欤！」《大唐新语》四。</li>
</ol>
</div>
<div id="慕容珣" class="section level2" number="61.58">
<h2>
<span class="header-section-number">61.58</span> 慕容珣<a class="anchor" aria-label="anchor" href="#%E6%85%95%E5%AE%B9%E7%8F%A3"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十-慕容珣-1"></span>
见唐睿宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html#%E5%94%90%E8%BD%B6%E4%BA%8C-%E5%94%90%E7%9D%BF%E5%AE%97-9">9</a>。</li>
</ol>
</div>
<div id="柳-泽" class="section level2" number="61.59">
<h2>
<span class="header-section-number">61.59</span> 柳　泽<a class="anchor" aria-label="anchor" href="#%E6%9F%B3-%E6%B3%BD"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十-柳泽-1"></span>
柳泽，睿宗朝太平公主用事，奏斜封官复旧职，上疏谏曰：「药不毒不可以触疾，词不切不可以裨过。是以习甘旨者，非摄养之方；迩谀佞者，积危殆之本。陛下即位之初，纳姚、宋之计，咸黜斜封。近日又命斜封，是斜封之人不忍弃也，先帝之意不可违也。若斜封之人不忍弃，是韦月将、燕钦融之流不可褒赠，李多祚、郑克义之徒不可清雪。陛下何不能忍于此，而独忍于彼？使善恶不定，反复相攻，致令君子道消，小人道长，为正者衔冤，附伪者得志，将何以止奸邪？将何以惩风俗耶？」睿宗遂从之，因而擢泽拜监察御史。《大唐新语》二。《唐语林》三。</li>
</ol>
</div>
<div id="辛替否" class="section level2" number="61.60">
<h2>
<span class="header-section-number">61.60</span> 辛替否<a class="anchor" aria-label="anchor" href="#%E8%BE%9B%E6%9B%BF%E5%90%A6"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十-辛替否-1"></span>
睿宗朝，雍令刘少征凭恃岑羲亲姻，颇黩于货。殿中侍御史辛替否按之，羲嘱替否以宽其罪。替否谓同列曰：「少征恃势贪暴。吾忝宪司，奈何惧势宽纵罪人，以侮王法。」少征竟处死。《大唐新语》四。　案：岑羲，原作「岑义」，据《新唐书·辛替否传》改。</li>
</ol>
</div>
<div id="敬昭道" class="section level2" number="61.61">
<h2>
<span class="header-section-number">61.61</span> 敬昭道<a class="anchor" aria-label="anchor" href="#%E6%95%AC%E6%98%AD%E9%81%93"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十-敬昭道-1"></span>
延和中，沂州人有反者，诖误坐者四百余人。将隶于司农，未即路，系州狱，大理评事敬昭道援赦文刊而免之。时宰相切责大理：奈何免反者家口。大理卿及正等失色，引昭道以见执政，执政怒而责之。昭道曰：「赦云『见禁囚徒』。沂州反者家口并系在州狱，此即见禁也。」反复诘对，至于五六，执政无以夺之，诖误者悉免。昭道迁监察御史。先是夔州征人舒万福等十人次于巴阳滩，溺死。昭道因使巴渝，至万春驿，方睡，见此十人祈哀。才寐觉，至于再三，乃召驿吏问之，驿人对如梦。昭道即募善游者出其尸，具酒殽以酹之，观者莫不歔欷。乃移牒近县，备槥椟归之故乡。征人闻者，无不感激。《大唐新语》四。又《广记》一六六引。</li>
</ol>
</div>
<div id="徐彦伯" class="section level2" number="61.62">
<h2>
<span class="header-section-number">61.62</span> 徐彦伯<a class="anchor" aria-label="anchor" href="#%E5%BE%90%E5%BD%A6%E4%BC%AF"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十-徐彦伯-1"></span>
徐彦伯常侍，睿宗朝以相府之旧，拜羽林将军。徐既文士，不悦武职，及迁，谓贺者曰：「不喜有迁，且喜出军耳。」《隋唐嘉话》下。《唐语林》五。</p></li>
<li><p><span id="唐轶十-徐彦伯-2"></span>
唐徐彦伯为文，多变易求新，以「凤阁」为「鶠阁」，以「龙门」为「虬户」，以「金谷」为「铣溪」，以「玉山」为「琼岳」，以「刍狗」为「卉犬」，以「竹马」为「筿骖」，以「月兔」为「魄兔」，以「风牛」为「飚犊」，后进效之，谓之「澁体」。《朝野佥载》（《绀珠集》三）。又《类说》四○引。《唐诗纪事》九。</p></li>
</ol>
</div>
<div id="薛-稷" class="section level2" number="61.63">
<h2>
<span class="header-section-number">61.63</span> 薛　稷<a class="anchor" aria-label="anchor" href="#%E8%96%9B-%E7%A8%B7"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十-薛稷-1"></span>
薛稷字嗣通，乃河东汾阴人，收之从子也。少有才藻，为流辈所推。外祖魏征家藏书画甚多，至于表疏之类，无所不有，皆虞世南、褚遂良真迹。稷既饫观，遂锐意学之，而书画并进。善花鸟人物杂画，而犹长于鹤，故言鹤必称稷，以是得名。且世之养鹤者多矣，其飞鸣饮啄之态度，宜得之为详，然画鹤少有精者。凡顶之浅深；氅之黳淡，喙之长短，胫之细大，膝之高下，未尝见有一一能写生者也。又至于别其雄雌，辨其南北，尤其所难。虽名手，号为善画，而画鹤以姹爪傅地，亦其失也。故稷之于此，颇极其玅，宜得名于古今焉。昔李杜以文章妙天下，而李太白有稷之画赞，杜子美有稷之鹤诗，皆传于世。盖不识其人，视其所与，信不诬矣。稷在睿宗朝历官至太子少保，封晋国公。唐史自有传。今御府所藏七。《宣和画谱》一五。</p></li>
<li><p><span id="唐轶十-薛稷-2"></span>
薛稷，河东人，官至太子少保。书学褚公，尤尚绮丽媚好。肤肉得师之半，可谓河南公之高足。甚为时所珍尚。……稷隶、行入能，魏、草书亦其亚也。《书断》（《法书要录》九）。又《广记》二〇八引。</p></li>
<li><p><span id="唐轶十-薛稷-3"></span>
稷外祖魏征家富图籍，多有虞、褚旧迹。锐精模倣，笔态遒丽，当时无及之者。又善画。博采古迹，埒于秘书。《谭宾录》（《广记》二〇八）。</p></li>
<li><p><span id="唐轶十-薛稷-4"></span>
薛稷，天后朝位至少保，文章学术，名冠时流。学书师褚河南，时称「买褚得薛，不失其节」。画踪如阎立本。今秘书省有画鹤，时号一绝。曾旅游新安郡，遇李白，因相留，请书永安寺额，兼画西方佛一壁。笔力潇洒，风姿逸秀，曹、张之匹也。二迹之妙，李翰林题赞现在。又蜀郡亦有鹤并佛像、菩萨、青牛等传于世，并居神品。《唐朝名画录》。又《广记》二一一引作《唐画断》。　案：李白与薛稷活动年代不相接，此文言二人相遇，误。</p></li>
<li><p><span id="唐轶十-薛稷-5"></span>
则天朝，薛稷亦善画，今尚书省侧考功员外郎厅有稷画鹤，宋之问为赞；工部尚书厅有稷画树石，东京尚书坊岐王宅亦有稷画鹤，皆称精绝。稷位至太子少保。《封氏闻见记》五。《两京记》（《御览》一八五）。</p></li>
</ol>
</div>
<div id="狄光嗣" class="section level2" number="61.64">
<h2>
<span class="header-section-number">61.64</span> 狄光嗣<a class="anchor" aria-label="anchor" href="#%E7%8B%84%E5%85%89%E5%97%A3"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十-狄光嗣-1"></span>
狄光嗣，仁杰长子也，历淄、许、贝等州刺史。居丧备礼，睿宗朝，起复太府少卿。光嗣频表不赴，乃降敕曰：「朕念卿家门忠于王室，夺卿情理，以展殊恩。屡表固陈，词理恳至，循环省览，有足可矜。今遂所情，用劝浮薄。待卿情理云毕，更俟后命。」仍编入史。《大唐新语》一二。</li>
</ol>
</div>
<div id="王志愔" class="section level2" number="61.65">
<h2>
<span class="header-section-number">61.65</span> 王志愔<a class="anchor" aria-label="anchor" href="#%E7%8E%8B%E5%BF%97%E6%84%94"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十-王志愔-1"></span>
汴州刺史王志愔饮食精细，对宾下脱粟饭。商客有一驴，日行三百里，曾三十千不卖。市人报价云：「十四千。」愔曰：「四千金少，更增一千。」又令买单丝罗，疋至三千。愔问：「用几两丝？」对曰：「五两。」愔令竖子取五两丝来，每两别与十钱手功之直。《朝野佥载》三。又《广记》二四三引。</li>
</ol>
</div>
<div id="司马承祯" class="section level2" number="61.66">
<h2>
<span class="header-section-number">61.66</span> 司马承祯<a class="anchor" aria-label="anchor" href="#%E5%8F%B8%E9%A9%AC%E6%89%BF%E7%A5%AF"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶十-司马承祯-1"></span>
司马承祯，字子微。博学能文，攻篆迥为一体，号曰「金剪刀书」。隐于天台山玉霄峰，自号白云子。有服饵之术。则天累征之不起。睿宗雅尚道教，屡加尊异，承祯方赴召。睿宗问阴阳术数之事，承祯对曰：「《老子》经云：『损之又损，以至于无为。』且心目所见知，每损之尚未能已，岂复攻乎异端而增智虑哉！」睿宗曰：「理身无为，则清高矣；理国无为，如之何？」对曰：「国犹身也。老子曰：『留心于淡，合气于漠，顺物自然，乃无私焉，而天下理。』《易》曰：『圣人者，与天地合其德。』是知天不言而信，无为而成。无为之旨，理国之要。」睿宗深赏异，留之，欲加宠位，固辞。无何，告归山，乃赐宝琴、花帔以遣之。公卿多赋诗以送，常侍徐彦伯撮其美者三十余篇，为制序，名曰《白云记》，见传于世。时卢藏用早隐终南山，后登朝，居要官，见承祯将还天台，藏用指终南谓之曰：「此中大有佳处，何必在天台！」承祯徐对曰：「以仆所观，乃仕途之捷径耳。」藏用有慙色。玄宗有天下，深好道术，累征承祯到京，留于内殿，颇加礼敬。问以延年度世之事，承祯隐而微言，玄宗亦传而秘之，故人莫得知也。由是玄宗理国四十余年，虽禄山犯关，銮舆幸蜀，及为上皇，回，又七年，方始晏驾。诚由天数，岂非道力之助延长耶？初，玄宗登封太岳回，问承祯：「五岳何神主之？」对曰：「岳者，山之巨，能出云雨，潜储神仙，国之望者为之，然山林之神也，亦有仙官主之。」于是诏五岳于山顶列置仙官庙，自承祯始也。《广记》二一。《大唐新语》一〇。《南部新书》庚。</p></li>
<li><p><span id="唐轶十-司马承祯-2"></span>
司马天师，名承祯，字紫微。形状类陶隐居，玄宗谓人曰：「承祯，弘景后身也。」天降车，上有字曰：「赐司马承祯。」尸解去日，白鹤满庭，异香郁烈。承祯号白云先生，故人谓车为「白云车」。至文宗朝，并张骞海槎同取入内。《尚书故实》。</p></li>
<li><p><span id="唐轶十-司马承祯-3"></span>
司马承祯，字子微。自梁陶隐居至先生，四世传授仙法。开元中，自天台征至，天子师之十五年。至王屋山，𠡠造阳台观居之。尝画于屋壁，又工篆隶，词采众艺皆类于隐居焉。制雅琴，镇铭美石为之，词刻精绝。开元中，彦远高王父河东公获受教于先生。玄宗皇帝制碑，具述其妙。二十三年，尸解，白云从堂户出，双鹤绕坛而上。年八十一。谥贞一先生。《历代名画记》九。</p></li>
</ol>
</div>
<div id="许宣平" class="section level2" number="61.67">
<h2>
<span class="header-section-number">61.67</span> 许宣平<a class="anchor" aria-label="anchor" href="#%E8%AE%B8%E5%AE%A3%E5%B9%B3"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十-许宣平-1"></span>
许宣平，新安歙人也。唐睿宗景云中，隐于城阳山南坞，结庵以居，不知其服饵，但见不食。颜色若四十许人，行如奔马。时或负薪以卖，担常挂一花瓠及曲竹杖，每醉腾腾拄之以归。独吟曰：「负薪朝出卖，沽酒日西归。路人莫问归何处，穿入白云行翠微。」尔来三十余年，或拯人悬危，或救人疾苦。城市人多访之，不见，但览庵壁题诗云：「隐居三十载，石室南山巅。静夜翫明月，明朝饮碧泉。樵人歌垅上，谷鸟戏岩前。乐矣不知老，都忘甲子年。」好事者多咏其诗。有时行长安，于驿路洛阳、同、华间传舍是处题之。天宝中，李白自翰林出，东游经传舍，览诗吟之，嗟叹曰：「此仙诗也。」乃诘之于人，得宣平之实。白于是游及新安，涉溪登山，累访之不得，乃题其庵壁曰：「我吟传舍诗，来访真人居。烟岭迷高迹，云林隔太虚。窥庭但萧索，倚柱空踌躇。应化辽天鹤，归当千岁余。」是冬野火燎其庵，莫知宣平踪迹。《续仙传》（《广记》二四）。《古今诗话》（《诗话总龟》前集四七）。《唐诗纪事》七五。</li>
</ol>
</div>
<div id="史崇玄" class="section level2" number="61.68">
<h2>
<span class="header-section-number">61.68</span> 史崇玄<a class="anchor" aria-label="anchor" href="#%E5%8F%B2%E5%B4%87%E7%8E%84"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十-史崇玄-1"></span>
道士史崇玄，怀州河内县缝𫖇人也。后度为道士，侨假人也，附太平为太清观主。金仙、玉真出俗，立为尊师。每入内奏请，赏赐甚厚，无物不赐。授鸿胪卿，衣紫罗裙帔，握象笏，佩鱼符，出入禁闱，公私避路。神武斩之，京中士女相贺。《朝野佥载》五。</li>
</ol>
</div>
<div id="贺玄景" class="section level2" number="61.69">
<h2>
<span class="header-section-number">61.69</span> 贺玄景<a class="anchor" aria-label="anchor" href="#%E8%B4%BA%E7%8E%84%E6%99%AF"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十-贺玄景-1"></span>
景云中，有长发贺玄景，自称五戒贤者。同为妖者十余人，于陆浑山中结草舍，幻惑愚人子女，倾家产事之。绐云至心求者必得成佛。玄景为金簿袈裟，独坐暗室，令愚者窃视，云佛放光，众皆慑伏。缘于悬崖下烧火，遣数人于半崖间披红碧纱为仙衣，随风习飏，令众观之。诳曰：「此仙也。」各令着仙衣以飞就之，即得成道。尅日设斋，饮中置莨菪子，与众餐之。女子好发者，截取为剃头，串仙衣，临崖下视，眼花恍忽，推崖底，一时烧杀，没取资财。事败，官司来检，灰中得焦拳尸骸数百余人。敕决杀玄景，县官左降。《朝野佥载》五。</li>
</ol>
</div>
<div id="李畬母" class="section level2" number="61.70">
<h2>
<span class="header-section-number">61.70</span> 李畬母<a class="anchor" aria-label="anchor" href="#%E6%9D%8E%E7%95%AC%E6%AF%8D"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十-李畬母-1"></span>
监察御史李畬母清素贞洁，畬请禄米送至宅，母遣量之，賸三石。问其故，令史曰：「御史例不槩賸。」又问车脚几钱，又曰：「御史例不还脚钱。」母怒，令还所賸米及脚钱以责畬，畬乃追仓官科罪。诸御史皆有惭色。《朝野佥载》三。</li>
</ol>
</div>
<div id="符凤妻" class="section level2" number="61.71">
<h2>
<span class="header-section-number">61.71</span> 符凤妻<a class="anchor" aria-label="anchor" href="#%E7%AC%A6%E5%87%A4%E5%A6%BB"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶十-符凤妻-1"></span>
符凤妻，字玉英。有节操，美而艳。以事徙儋州，至南海，逢獠贼所劫，凤死之。妻被胁为非礼。英曰：「今遭不幸，非敢惜身；以一妇人奉拾余男子，君焉用？请推一长者为匹，儿之愿也。」贼然之。英曰：「容待妆饰讫，引就船中，不亦善乎？」有顷，盛装束罢，立于船头，谓诸贼曰：「不谓今朝奄逢仓卒，宁为玉碎，不为瓦全。」言讫，投于海。群贼惊，救之，不获。《朝野佥载》（台湾史语所藏谈刻本《广记》二七○）。　案：中华书局校点本此条为谈恺所补，实出于《新唐书·列女传》。</li>
</ol>
</div>
</div>
  <div class="chapter-nav">
<div class="prev"><a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D.html"><span class="header-section-number">60</span> 唐人轶事汇编卷九</a></div>
<div class="next"><a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html"><span class="header-section-number">62</span> 唐人轶事汇编卷十一</a></div>
</div></main><div class="col-md-3 col-lg-2 d-none d-md-block sidebar sidebar-chapter">
    <nav id="toc" data-toggle="toc" aria-label="On this page"><h2>On this page</h2>
      <ul class="nav navbar-nav">
<li><a class="nav-link" href="#%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81"><span class="header-section-number">61</span> 唐人轶事汇编卷十</a></li>
<li><a class="nav-link" href="#%E9%9F%A6%E5%97%A3%E7%AB%8B"><span class="header-section-number">61.1</span> 韦嗣立</a></li>
<li><a class="nav-link" href="#%E8%8B%8F-%E7%93%8C"><span class="header-section-number">61.2</span> 苏　瓌</a></li>
<li><a class="nav-link" href="#%E8%90%A7%E8%87%B3%E5%BF%A0"><span class="header-section-number">61.3</span> 萧至忠</a></li>
<li><a class="nav-link" href="#%E5%AE%97%E6%A5%9A%E5%AE%A2"><span class="header-section-number">61.4</span> 宗楚客</a></li>
<li><a class="nav-link" href="#%E9%9F%A6-%E6%B8%A9"><span class="header-section-number">61.5</span> 韦　温</a></li>
<li><a class="nav-link" href="#%E5%B4%94-%E6%B9%9C"><span class="header-section-number">61.6</span> 崔　湜</a></li>
<li><a class="nav-link" href="#%E9%83%91-%E6%84%94"><span class="header-section-number">61.7</span> 郑　愔</a></li>
<li><a class="nav-link" href="#%E7%A5%9D%E9%92%A6%E6%98%8E"><span class="header-section-number">61.8</span> 祝钦明</a></li>
<li><a class="nav-link" href="#%E5%B4%94%E6%95%AC%E5%97%A3"><span class="header-section-number">61.9</span> 崔敬嗣</a></li>
<li><a class="nav-link" href="#%E7%AA%A6%E6%80%80%E8%B4%9E"><span class="header-section-number">61.10</span> 窦怀贞</a></li>
<li><a class="nav-link" href="#%E8%B5%B5%E5%B1%A5%E6%B8%A9"><span class="header-section-number">61.11</span> 赵履温</a></li>
<li><a class="nav-link" href="#%E6%9D%8E%E6%89%BF%E5%98%89"><span class="header-section-number">61.12</span> 李承嘉</a></li>
<li><a class="nav-link" href="#%E8%A3%B4-%E8%B0%88"><span class="header-section-number">61.13</span> 裴　谈</a></li>
<li><a class="nav-link" href="#%E6%9D%A8%E5%8A%A1%E5%BB%89"><span class="header-section-number">61.14</span> 杨务廉</a></li>
<li><a class="nav-link" href="#%E5%A7%9A%E7%BB%8D%E4%B9%8B"><span class="header-section-number">61.15</span> 姚绍之</a></li>
<li><a class="nav-link" href="#%E6%9D%A8%E6%85%8E%E4%BA%A4-%E6%AD%A6%E5%B4%87%E8%AE%AD"><span class="header-section-number">61.16</span> 杨慎交　武崇训</a></li>
<li><a class="nav-link" href="#%E5%8D%A2%E8%97%8F%E7%94%A8"><span class="header-section-number">61.17</span> 卢藏用</a></li>
<li><a class="nav-link" href="#%E6%AD%A6%E5%B9%B3%E4%B8%80"><span class="header-section-number">61.18</span> 武平一</a></li>
<li><a class="nav-link" href="#%E5%88%98%E7%9F%A5%E5%87%A0"><span class="header-section-number">61.19</span> 刘知几</a></li>
<li><a class="nav-link" href="#%E5%B4%94-%E7%90%AC"><span class="header-section-number">61.20</span> 崔　琬</a></li>
<li><a class="nav-link" href="#%E6%9D%8E%E7%A6%8F%E4%B8%9A-%E6%95%AC%E5%85%83%E7%A4%BC"><span class="header-section-number">61.21</span> 李福业　敬元礼</a></li>
<li><a class="nav-link" href="#%E6%9D%8E-%E8%AF%A6"><span class="header-section-number">61.22</span> 李　详</a></li>
<li><a class="nav-link" href="#%E5%94%90%E8%A2%AD%E7%A7%80-%E5%86%89%E7%A5%96%E9%9B%8D"><span class="header-section-number">61.23</span> 唐袭秀　冉祖雍</a></li>
<li><a class="nav-link" href="#%E9%BA%BB-%E5%AF%9F"><span class="header-section-number">61.24</span> 麻　察</a></li>
<li><a class="nav-link" href="#%E8%8C%83%E7%8C%AE%E5%BF%A0"><span class="header-section-number">61.25</span> 范献忠</a></li>
<li><a class="nav-link" href="#%E9%AD%8F%E4%BC%A0%E5%BC%93"><span class="header-section-number">61.26</span> 魏传弓</a></li>
<li><a class="nav-link" href="#%E5%AE%8B%E5%8A%A1%E5%85%88"><span class="header-section-number">61.27</span> 宋务先</a></li>
<li><a class="nav-link" href="#%E6%9D%8E%E6%99%AF%E4%BC%AF"><span class="header-section-number">61.28</span> 李景伯</a></li>
<li><a class="nav-link" href="#%E8%A3%B4-%E6%BC%BC"><span class="header-section-number">61.29</span> 裴　漼</a></li>
<li><a class="nav-link" href="#%E5%91%A8-%E6%86%AC"><span class="header-section-number">61.30</span> 周　憬</a></li>
<li><a class="nav-link" href="#%E5%AE%81%E5%98%89%E5%8B%97"><span class="header-section-number">61.31</span> 宁嘉勗</a></li>
<li><a class="nav-link" href="#%E5%92%8C%E5%85%83%E7%A5%90"><span class="header-section-number">61.32</span> 和元祐</a></li>
<li><a class="nav-link" href="#%E8%92%8B%E9%92%A6%E7%B7%96"><span class="header-section-number">61.33</span> 蒋钦緖</a></li>
<li><a class="nav-link" href="#%E6%9D%8E%E4%BB%A4%E8%B4%A8"><span class="header-section-number">61.34</span> 李令质</a></li>
<li><a class="nav-link" href="#%E5%BC%A0-%E6%B1%AF"><span class="header-section-number">61.35</span> 张　汯</a></li>
<li><a class="nav-link" href="#%E5%B0%B9%E6%80%9D%E8%B4%9E"><span class="header-section-number">61.36</span> 尹思贞</a></li>
<li><a class="nav-link" href="#%E4%BB%BB%E6%AD%A3%E5%90%8D"><span class="header-section-number">61.37</span> 任正名</a></li>
<li><a class="nav-link" href="#%E5%BC%A0-%E6%B2%9B"><span class="header-section-number">61.38</span> 张　沛</a></li>
<li><a class="nav-link" href="#%E9%99%86%E5%A4%A7%E5%90%8C"><span class="header-section-number">61.39</span> 陆大同</a></li>
<li><a class="nav-link" href="#%E9%9F%A6%E6%99%AF%E9%AA%8F"><span class="header-section-number">61.40</span> 韦景骏</a></li>
<li><a class="nav-link" href="#%E5%94%90%E4%B9%9D%E5%BE%81"><span class="header-section-number">61.41</span> 唐九征</a></li>
<li><a class="nav-link" href="#%E5%91%A8%E4%BB%81%E8%BD%A8"><span class="header-section-number">61.42</span> 周仁轨</a></li>
<li><a class="nav-link" href="#%E8%B5%B5%E4%BB%81%E5%A5%96"><span class="header-section-number">61.43</span> 赵仁奖</a></li>
<li><a class="nav-link" href="#%E8%A2%81%E5%AE%88%E4%B8%80"><span class="header-section-number">61.44</span> 袁守一</a></li>
<li><a class="nav-link" href="#%E6%9D%8E%E8%A1%8C%E8%A8%80"><span class="header-section-number">61.45</span> 李行言</a></li>
<li><a class="nav-link" href="#%E8%B5%B5%E4%B8%8D%E5%99%A8"><span class="header-section-number">61.46</span> 赵不器</a></li>
<li><a class="nav-link" href="#%E8%B5%B5%E5%86%AC%E6%9B%A6"><span class="header-section-number">61.47</span> 赵冬曦</a></li>
<li><a class="nav-link" href="#%E7%8E%8B%E5%B8%8C%E5%A4%B7"><span class="header-section-number">61.48</span> 王希夷</a></li>
<li><a class="nav-link" href="#%E6%A2%81%E8%BD%BD%E8%A8%80"><span class="header-section-number">61.49</span> 梁载言</a></li>
<li><a class="nav-link" href="#%E5%82%85-%E5%B2%A9"><span class="header-section-number">61.50</span> 傅　岩</a></li>
<li><a class="nav-link" href="#%E8%B5%B5%E8%B0%A6%E5%85%89-%E8%B4%BA%E9%81%82%E6%B6%89"><span class="header-section-number">61.51</span> 赵谦光　贺遂涉</a></li>
<li><a class="nav-link" href="#%E6%9F%B3-%E8%B6%85"><span class="header-section-number">61.52</span> 柳　超</a></li>
<li><a class="nav-link" href="#%E5%8D%A2%E5%B4%87%E9%81%93"><span class="header-section-number">61.53</span> 卢崇道</a></li>
<li><a class="nav-link" href="#%E5%BD%AD%E5%90%9B%E5%8D%BF"><span class="header-section-number">61.54</span> 彭君卿</a></li>
<li><a class="nav-link" href="#%E9%AD%8F%E7%9F%A5%E5%8F%A4"><span class="header-section-number">61.55</span> 魏知古</a></li>
<li><a class="nav-link" href="#%E6%9D%8E%E6%97%A5%E7%9F%A5"><span class="header-section-number">61.56</span> 李日知</a></li>
<li><a class="nav-link" href="#%E8%96%9B-%E7%99%BB"><span class="header-section-number">61.57</span> 薛　登</a></li>
<li><a class="nav-link" href="#%E6%85%95%E5%AE%B9%E7%8F%A3"><span class="header-section-number">61.58</span> 慕容珣</a></li>
<li><a class="nav-link" href="#%E6%9F%B3-%E6%B3%BD"><span class="header-section-number">61.59</span> 柳　泽</a></li>
<li><a class="nav-link" href="#%E8%BE%9B%E6%9B%BF%E5%90%A6"><span class="header-section-number">61.60</span> 辛替否</a></li>
<li><a class="nav-link" href="#%E6%95%AC%E6%98%AD%E9%81%93"><span class="header-section-number">61.61</span> 敬昭道</a></li>
<li><a class="nav-link" href="#%E5%BE%90%E5%BD%A6%E4%BC%AF"><span class="header-section-number">61.62</span> 徐彦伯</a></li>
<li><a class="nav-link" href="#%E8%96%9B-%E7%A8%B7"><span class="header-section-number">61.63</span> 薛　稷</a></li>
<li><a class="nav-link" href="#%E7%8B%84%E5%85%89%E5%97%A3"><span class="header-section-number">61.64</span> 狄光嗣</a></li>
<li><a class="nav-link" href="#%E7%8E%8B%E5%BF%97%E6%84%94"><span class="header-section-number">61.65</span> 王志愔</a></li>
<li><a class="nav-link" href="#%E5%8F%B8%E9%A9%AC%E6%89%BF%E7%A5%AF"><span class="header-section-number">61.66</span> 司马承祯</a></li>
<li><a class="nav-link" href="#%E8%AE%B8%E5%AE%A3%E5%B9%B3"><span class="header-section-number">61.67</span> 许宣平</a></li>
<li><a class="nav-link" href="#%E5%8F%B2%E5%B4%87%E7%8E%84"><span class="header-section-number">61.68</span> 史崇玄</a></li>
<li><a class="nav-link" href="#%E8%B4%BA%E7%8E%84%E6%99%AF"><span class="header-section-number">61.69</span> 贺玄景</a></li>
<li><a class="nav-link" href="#%E6%9D%8E%E7%95%AC%E6%AF%8D"><span class="header-section-number">61.70</span> 李畬母</a></li>
<li><a class="nav-link" href="#%E7%AC%A6%E5%87%A4%E5%A6%BB"><span class="header-section-number">61.71</span> 符凤妻</a></li>
</ul>

      <div class="book-extra">
        <ul class="list-unstyled">
          
        </ul>
</div>
    </nav>
</div>

</div>
</div> <!-- .container -->

<footer class="bg-primary text-light mt-5"><div class="container"><div class="row">

  <div class="col-12 col-md-6 mt-3">
    <p>"<strong>历史上的一些人</strong>" was written by 林峰. It was last built on 2022-06-08.</p>
  </div>

  <div class="col-12 col-md-6 mt-3">
    <p>This book was built by the <a class="text-light" href="https://bookdown.org">bookdown</a> R package.</p>
  </div>

</div></div>
</footer>
</body>
</html>
