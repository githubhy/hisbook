<!DOCTYPE html>
<html lang="en">
<head>
<meta http-equiv="Content-Type" content="text/html; charset=UTF-8">
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>13 宋人轶事汇编卷三 | 历史上的一些人</title>
<meta name="author" content="林峰">
<meta name="description" content="13.1 宋高宗  淳熙十四年冬十一月，丙寅，宰执奏事延和殿，宿直官洪迈同对，因论高宗谥号。孝宗圣谕云：「太上时，有老中官云：...">
<meta name="generator" content="bookdown 0.26 with bs4_book()">
<meta property="og:title" content="13 宋人轶事汇编卷三 | 历史上的一些人">
<meta property="og:type" content="book">
<meta property="og:image" content="/images/cover_sheep_thinker.jpeg">
<meta property="og:description" content="13.1 宋高宗  淳熙十四年冬十一月，丙寅，宰执奏事延和殿，宿直官洪迈同对，因论高宗谥号。孝宗圣谕云：「太上时，有老中官云：...">
<meta name="twitter:card" content="summary">
<meta name="twitter:title" content="13 宋人轶事汇编卷三 | 历史上的一些人">
<meta name="twitter:description" content="13.1 宋高宗  淳熙十四年冬十一月，丙寅，宰执奏事延和殿，宿直官洪迈同对，因论高宗谥号。孝宗圣谕云：「太上时，有老中官云：...">
<meta name="twitter:image" content="/images/cover_sheep_thinker.jpeg">
<!-- JS --><script src="https://cdnjs.cloudflare.com/ajax/libs/clipboard.js/2.0.6/clipboard.min.js" integrity="sha256-inc5kl9MA1hkeYUt+EC3BhlIgyp/2jDIyBLS6k3UxPI=" crossorigin="anonymous"></script><script src="https://cdnjs.cloudflare.com/ajax/libs/fuse.js/6.4.6/fuse.js" integrity="sha512-zv6Ywkjyktsohkbp9bb45V6tEMoWhzFzXis+LrMehmJZZSys19Yxf1dopHx7WzIKxr5tK2dVcYmaCk2uqdjF4A==" crossorigin="anonymous"></script><script src="https://kit.fontawesome.com/6ecbd6c532.js" crossorigin="anonymous"></script><script src="libs/jquery-3.6.0/jquery-3.6.0.min.js"></script><meta name="viewport" content="width=device-width, initial-scale=1, shrink-to-fit=no">
<link href="libs/bootstrap-4.6.0/bootstrap.min.css" rel="stylesheet">
<script src="libs/bootstrap-4.6.0/bootstrap.bundle.min.js"></script><script src="libs/bs3compat-0.3.1/transition.js"></script><script src="libs/bs3compat-0.3.1/tabs.js"></script><script src="libs/bs3compat-0.3.1/bs3compat.js"></script><link href="libs/bs4_book-1.0.0/bs4_book.css" rel="stylesheet">
<script src="libs/bs4_book-1.0.0/bs4_book.js"></script><script src="libs/accessible-code-block-0.0.1/empty-anchor.js"></script><script src="libs/htmlwidgets-1.5.4/htmlwidgets.js"></script><script src="libs/viz-1.8.2/viz.js"></script><link href="libs/DiagrammeR-styles-0.2/styles.css" rel="stylesheet">
<script src="libs/grViz-binding-1.0.9/grViz.js"></script><script src="https://cdnjs.cloudflare.com/ajax/libs/autocomplete.js/0.38.0/autocomplete.jquery.min.js" integrity="sha512-GU9ayf+66Xx2TmpxqJpliWbT5PiGYxpaG8rfnBEk1LL8l1KGkRShhngwdXK1UgqhAzWpZHSiYPc09/NwDQIGyg==" crossorigin="anonymous"></script><script src="https://cdnjs.cloudflare.com/ajax/libs/mark.js/8.11.1/mark.min.js" integrity="sha512-5CYOlHXGh6QpOFA/TeTylKLWfB3ftPsde7AnmhuitiTX4K5SqCLBeKro6sPS8ilsz1Q4NRx3v8Ko2IBiszzdww==" crossorigin="anonymous"></script><!-- CSS --><style type="text/css">
    
    div.hanging-indent{margin-left: 1.5em; text-indent: -1.5em;}
  </style>
</head>
<body data-spy="scroll" data-target="#toc">

<div class="container-fluid">
<div class="row">
  <header class="col-sm-12 col-lg-3 sidebar sidebar-book"><a class="sr-only sr-only-focusable" href="#content">Skip to main content</a>

    <div class="d-flex align-items-start justify-content-between">
      <h1>
        <a href="index.html" title="">历史上的一些人</a>
      </h1>
      <button class="btn btn-outline-primary d-lg-none ml-2 mt-1" type="button" data-toggle="collapse" data-target="#main-nav" aria-expanded="true" aria-controls="main-nav"><i class="fas fa-bars"></i><span class="sr-only">Show table of contents</span></button>
    </div>

    <div id="main-nav" class="collapse-lg">
      <form role="search">
        <input id="search" class="form-control" type="search" placeholder="Search" aria-label="Search">
</form>

      <nav aria-label="Table of contents"><h2>Table of contents</h2>
        <ul class="book-toc list-unstyled">
<li><a class="" href="index.html"></a></li>
<li><a class="" href="%E6%9E%97%E5%B3%B0%E8%AF%84.html"><span class="header-section-number">1</span> 林峰评</a></li>
<li><a class="" href="%E4%B8%89%E5%9B%BD%E9%AD%8F%E5%B8%9D.html"><span class="header-section-number">2</span> 三国魏帝</a></li>
<li><a class="" href="%E4%B8%89%E5%9B%BD%E9%AD%8F%E5%AE%98%E5%91%98.html"><span class="header-section-number">3</span> 三国魏官员</a></li>
<li><a class="" href="%E4%B8%9C%E6%99%8B%E5%B8%9D.html"><span class="header-section-number">4</span> 东晋帝</a></li>
<li><a class="" href="%E5%94%90%E5%AE%98%E5%91%98.html"><span class="header-section-number">5</span> 唐官员</a></li>
<li><a class="" href="%E5%AE%8B%E5%B9%B4%E5%8F%B7.html"><span class="header-section-number">6</span> 宋年号</a></li>
<li><a class="" href="%E5%AE%8B%E7%9A%87%E5%B8%9D.html"><span class="header-section-number">7</span> 宋皇帝</a></li>
<li><a class="" href="%E5%AE%8B%E5%AE%98%E5%91%98.html"><span class="header-section-number">8</span> 宋官员</a></li>
<li><a class="" href="%E5%AE%8B%E5%A5%B3%E6%80%A7.html"><span class="header-section-number">9</span> 宋女性</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E9%9B%B6.html"><span class="header-section-number">10</span> 宋人轶事汇编卷零</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80-3.html"><span class="header-section-number">11</span> 宋人轶事汇编卷一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C-4.html"><span class="header-section-number">12</span> 宋人轶事汇编卷二</a></li>
<li><a class="active" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html"><span class="header-section-number">13</span> 宋人轶事汇编卷三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html"><span class="header-section-number">14</span> 宋人轶事汇编卷四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html"><span class="header-section-number">15</span> 宋人轶事汇编卷五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html"><span class="header-section-number">16</span> 宋人轶事汇编卷六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html"><span class="header-section-number">17</span> 宋人轶事汇编卷七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB.html"><span class="header-section-number">18</span> 宋人轶事汇编卷八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D-1.html"><span class="header-section-number">19</span> 宋人轶事汇编卷九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81-1.html"><span class="header-section-number">20</span> 宋人轶事汇编卷十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html"><span class="header-section-number">21</span> 宋人轶事汇编卷十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html"><span class="header-section-number">22</span> 宋人轶事汇编卷十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html"><span class="header-section-number">23</span> 宋人轶事汇编卷十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html"><span class="header-section-number">24</span> 宋人轶事汇编卷十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html"><span class="header-section-number">25</span> 宋人轶事汇编卷十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html"><span class="header-section-number">26</span> 宋人轶事汇编卷十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html"><span class="header-section-number">27</span> 宋人轶事汇编卷十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html"><span class="header-section-number">28</span> 宋人轶事汇编卷十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html"><span class="header-section-number">29</span> 宋人轶事汇编卷十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html"><span class="header-section-number">30</span> 宋人轶事汇编卷二十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html"><span class="header-section-number">31</span> 宋人轶事汇编卷二十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html"><span class="header-section-number">32</span> 宋人轶事汇编卷二十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html"><span class="header-section-number">33</span> 宋人轶事汇编卷二十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html"><span class="header-section-number">34</span> 宋人轶事汇编卷二十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html"><span class="header-section-number">35</span> 宋人轶事汇编卷二十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html"><span class="header-section-number">36</span> 宋人轶事汇编卷二十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html"><span class="header-section-number">37</span> 宋人轶事汇编卷二十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html"><span class="header-section-number">38</span> 宋人轶事汇编卷二十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html"><span class="header-section-number">39</span> 宋人轶事汇编卷二十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html"><span class="header-section-number">40</span> 宋人轶事汇编卷三十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html"><span class="header-section-number">41</span> 宋人轶事汇编卷三十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html"><span class="header-section-number">42</span> 宋人轶事汇编卷三十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html"><span class="header-section-number">43</span> 宋人轶事汇编卷三十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html"><span class="header-section-number">44</span> 宋人轶事汇编卷三十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html"><span class="header-section-number">45</span> 宋人轶事汇编卷三十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html"><span class="header-section-number">46</span> 宋人轶事汇编卷三十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html"><span class="header-section-number">47</span> 宋人轶事汇编卷三十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html"><span class="header-section-number">48</span> 宋人轶事汇编卷三十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html"><span class="header-section-number">49</span> 宋人轶事汇编卷三十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B%E5%8D%81.html"><span class="header-section-number">50</span> 宋人轶事汇编卷四十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E9%9B%B6.html"><span class="header-section-number">51</span> 唐人轶事汇编卷零</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html"><span class="header-section-number">52</span> 唐人轶事汇编卷一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html"><span class="header-section-number">53</span> 唐人轶事汇编卷二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html"><span class="header-section-number">54</span> 唐人轶事汇编卷三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html"><span class="header-section-number">55</span> 唐人轶事汇编卷四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html"><span class="header-section-number">56</span> 唐人轶事汇编卷五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html"><span class="header-section-number">57</span> 唐人轶事汇编卷六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html"><span class="header-section-number">58</span> 唐人轶事汇编卷七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB-1.html"><span class="header-section-number">59</span> 唐人轶事汇编卷八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D.html"><span class="header-section-number">60</span> 唐人轶事汇编卷九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81.html"><span class="header-section-number">61</span> 唐人轶事汇编卷十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html"><span class="header-section-number">62</span> 唐人轶事汇编卷十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html"><span class="header-section-number">63</span> 唐人轶事汇编卷十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html"><span class="header-section-number">64</span> 唐人轶事汇编卷十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html"><span class="header-section-number">65</span> 唐人轶事汇编卷十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html"><span class="header-section-number">66</span> 唐人轶事汇编卷十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html"><span class="header-section-number">67</span> 唐人轶事汇编卷十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html"><span class="header-section-number">68</span> 唐人轶事汇编卷十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html"><span class="header-section-number">69</span> 唐人轶事汇编卷十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html"><span class="header-section-number">70</span> 唐人轶事汇编卷十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html"><span class="header-section-number">71</span> 唐人轶事汇编卷二十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html"><span class="header-section-number">72</span> 唐人轶事汇编卷二十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html"><span class="header-section-number">73</span> 唐人轶事汇编卷二十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html"><span class="header-section-number">74</span> 唐人轶事汇编卷二十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html"><span class="header-section-number">75</span> 唐人轶事汇编卷二十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html"><span class="header-section-number">76</span> 唐人轶事汇编卷二十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html"><span class="header-section-number">77</span> 唐人轶事汇编卷二十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html"><span class="header-section-number">78</span> 唐人轶事汇编卷二十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html"><span class="header-section-number">79</span> 唐人轶事汇编卷二十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html"><span class="header-section-number">80</span> 唐人轶事汇编卷二十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html"><span class="header-section-number">81</span> 唐人轶事汇编卷三十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html"><span class="header-section-number">82</span> 唐人轶事汇编卷三十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html"><span class="header-section-number">83</span> 唐人轶事汇编卷三十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html"><span class="header-section-number">84</span> 唐人轶事汇编卷三十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html"><span class="header-section-number">85</span> 唐人轶事汇编卷三十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html"><span class="header-section-number">86</span> 唐人轶事汇编卷三十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html"><span class="header-section-number">87</span> 唐人轶事汇编卷三十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html"><span class="header-section-number">88</span> 唐人轶事汇编卷三十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html"><span class="header-section-number">89</span> 唐人轶事汇编卷三十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html"><span class="header-section-number">90</span> 唐人轶事汇编卷三十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B%E5%8D%81.html"><span class="header-section-number">91</span> 唐人轶事汇编卷四十</a></li>
<li class="book-part">附录</li>
<li><a class="" href="references.html">参考文献</a></li>
</ul>

        <div class="book-extra">
          
        </div>
      </nav>
</div>
  </header><main class="col-sm-12 col-md-9 col-lg-7" id="content"><div id="宋人轶事汇编卷三" class="section level1">
<h1>
<span class="header-section-number">13</span> 宋人轶事汇编卷三<a class="anchor" aria-label="anchor" href="#%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89"><i class="fas fa-link"></i></a>
</h1>
<div id="宋高宗" class="section level2">
<h2>
<span class="header-section-number">13.1</span> 宋高宗<a class="anchor" aria-label="anchor" href="#%E5%AE%8B%E9%AB%98%E5%AE%97"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三-宋高宗-1"></span>
淳熙十四年冬十一月，丙寅，宰执奏事延和殿，宿直官洪迈同对，因论高宗谥号。孝宗圣谕云：「太上时，有老中官云： 太上临生，徽宗尝梦吴越钱王引徽宗御衣云：我好来朝，便留住我，终须还我山河，待教第三子来。」迈又记，其父皓在虏买一妾，东平人，偕其母来。母曾在明节皇后阁中，能言显仁皇后初生太上时，梦金甲神人自称钱武肃王，寤而生太上。武肃，即镠也，年八十一，太上亦八十一。卜都于此，亦不偶然。张淏《云谷杂记》仅载其略，且不记其语之所自得。独周必大《思陵录》备载其详如此。上所谕钱王，指俶；俶第三子，惟渲也。《宾退录》卷五。《钱塘遗事》卷一。</p></li>
<li><p><span id="宋轶三-宋高宗-2"></span>
徽宗梦钱王再三乞还两浙。梦觉，与郑后言：「朕夜来被钱王取两浙甚急。」郑后奏云昨夜韦后诞高宗。及建炎渡江，今都钱塘，百有余年，岂非应乞两浙之梦乎？《贵耳集》卷中。《养疴漫笔》。</p></li>
<li><p><span id="宋轶三-宋高宗-3"></span>
徽宗梦钱武肃王乞还两浙旧疆甚恳，且曰：「以好来朝，何故留我？我当遣第三子居之。」觉而与郑后言之。郑后曰：「妾梦亦然，果何祥也？」须臾，韦妃报诞，即高宗也。既三日，徽宗临视，抱膝间，甚喜，戏妃曰：「酷似浙脸。」盖妃虽籍贯开封，而原占于浙，岂生固有本？而钱王寿八十一，高宗亦寿八十一，以梦谶参之，良不诬矣。《西湖游览志余》卷二。《宋稗类钞》卷一。</p></li>
<li><p><span id="宋轶三-宋高宗-4"></span>
宣和中，燕诸王于禁中。高宗以困于酒，倦甚，小愒幄次。徽宗忽询：「康王何往乎？」左右告以故，徽宗幸其所视之，甫入即返，惊鄂默然。内侍请于上，上曰：「适揭帘之次，但见金龙丈余，蜿蜒榻上，不欲呼之，所以亟出。」叹息久之，云：「此天命也。」由是异待焉。《挥麈后录》卷二。《宋稗类钞》卷一。</p></li>
<li><p><span id="宋轶三-宋高宗-5"></span>
宣和岁乙巳冬十二月，报北方寒盟。二十有三日，上皇有旨内禅。时去岁尽不数日。故事，天子即位逾年即改元，于是中书拟进，取「日靖四方，永康兆民」二句，请号年曰「靖康」焉。靖康之初，今上在康邸，因出使讲解而威德暴天下，故识者多疑以为靖康于字为「十二月立康」也。《铁围山丛谈》卷一。</p></li>
<li><p><span id="宋轶三-宋高宗-6"></span>
太史杨钦时见靖康改元，即密语人曰：「后十二个月，康王立。」盖「靖」字是从「十二月」、「立」，又有「康」字也。后如其言。《可书》。</p></li>
<li><p><span id="宋轶三-宋高宗-7"></span>
初，虏人讲和，要一亲王为质，朝廷议从其请。上召诸王曰：「谁肯为朕行？」康王越次而进，请行。康王英明神武，勇而敢为，有艺祖之风。将行，密奏于上曰：「朝廷若有便宜，无以一亲王为念。」既行，〔张〕邦昌垂涕，康王慨然曰：「此男子事，相公不可如此。」邦昌慙而止。《三朝北盟会编》卷三十。</p></li>
<li><p><span id="宋轶三-宋高宗-8"></span>
曹功显勋语明清云：昨从徽宗北狩至燕山逃归，显仁令奏高宗曰：上为康王，再使虏中，欲就鞍时，二后洎宫人送至厅前。有小婢招儿者，见四金甲人，状貌雄伟，各执弓剑，拥卫上体。婢指示，众虽不见，然莫不畏肃。后即悟曰：「我事四圣，香火甚谨，必其阴助。今陷虏中，愈当虔事。」自后夜深必四十拜止。更令奏上，宜严崇奉，以答景贶。高宗后驻跸临安，即诏于西湖建观像，设以祀，甚为壮丽。《挥麈后录》卷二。</p></li>
<li><p><span id="宋轶三-宋高宗-9"></span>
靖康之变，康王常质金人军中，金国太子与康王同出射，连发三矢皆中，破其筈，累累悬于其上。金太子惊以为神，默计之曰：「宋太子生长深宫，狃于富贵，鞍马非其所长。今善射如此，意南朝拣选宗室中之长于武艺者冒名为质，必非真也。留之无益，不如遣还，换真太子来质乃善。」高宗由是得逸。遂易服间道奔窜，足力疲困，乃假寐于崔府君庙阶砌间，梦神人报曰：「金人追兵至，必速去之。」康王徬徨四顾，神曰：「已备马门首伺候矣，大王急行，毋为所及也。」康王惊梦，则马已在其侧矣。王踊跃上马，疾驰而南，一日行七百里，渡河而马不前，下视之，则泥马也，始悟为神物之助。暨河渡，至一村庄，饥渴甚，谒饭于一老妪。</p></li>
</ol>
<p>妪延入庄内坐，复出庄前，则有数骑追至，问：「有一官人，状貌若是，曾从此过否？」妪思其言状貌类谒饭者，乃答之：「已过数日矣。」追骑以鞭敲鞍曰：「可惜！可惜！」遂返而不追。妪归，语曰：「吾观官人非客旅也，得非宫中人乎？适有追骑来问，吾已绐之而还矣。」康王曰：「吾奔逃至南，饥渴至此，既承见问，敢不实对，愿密之。」妪曰：「请大王安心。」少顷，办饭进，因出银数百两以献曰：「吾儿李若水也，已死于虏矣。国家大事，愿大王勉之。」康王由此奔相州，揭榜召兵勤王。《湖海新闻夷坚续志》前集卷一。《南渡录》。《坚瓠秘集》卷二。《南宋杂事诗》卷七。</p>
<ol start="10" style="list-style-type: decimal">
<li><p><span id="宋轶三-宋高宗-10"></span>
高宗在康邸，避金寇，至磁，马毙，冒雨夜行，得一白马道之，至神祠忽不见马，但庑下泥马赭汗如雨。因假寐，梦神促其行，白马复道至斜桥谷，遂免寇难。《湖山便览》卷七。</p></li>
<li><p><span id="宋轶三-宋高宗-11"></span>
靖康元年冬，高宗发京师，将至斡喇布军前议事。及至磁州，州有崔府君祠，府君，或云唐人，其名不传。或云乃后汉崔子玉也，封嘉应侯，号应王。上至，州人拥神马谓应王出迎。守臣宗泽启上谒其庙。上谒庙出，磁人力请上无北去。乃还，泊于相州。明年，遂即大位。《云谷杂纪》卷三。</p></li>
<li><p><span id="宋轶三-宋高宗-12"></span>
高宗繇康邸使虏庭，开大元帅府于相州，继登宝位，再造王室。一时霸府攀附，自汪丞相伯彦而次。建炎初，诏省记事迹，成书来上，付之史馆。其间所纪符瑞，如冰泮复凝，红光如火，云覆华盖，其类不一。独诸路文书申帅府，或曰康王，或曰靖王。有解坼「靖康」二字，乃「立十二月而立康王」，祥契昭灼如此。时识者谓本朝无亲王将兵在外故事，忽付大元帅之柄于皇弟，盖本天意云。《清波杂志》卷一。</p></li>
<li><p><span id="宋轶三-宋高宗-13"></span>
建炎元年七月，臣同执政官奏事，上出绢背心宣示，泣谕臣等曰：「道君太上皇帝自燕山府密遣使臣曹勋赍来背心，领中有亲书八字曰『便可即真，来救父母』。」群臣皆泣，奏曰：「此乃陛下受命于道君太上皇帝者，宜藏之宗庙，以示万世。」《建炎时政记》卷下。</p></li>
<li><p><span id="宋轶三-宋高宗-14"></span>
高宗在维扬时，每退朝，即御殿旁一小阁，垂帘独坐，前设一素木桌子，上置笔砚，盖阅四方章奏于此阁内。惟二小珰侍侧，凡巨珰若内夫人奏事，上悉出阁外视之。御膳惟面饭、煎肉、炊饼而已。镇江守钱伯言尝献宣和所留器用，其间有螺钿椅桌。上恶其靡，亟命于通衢毁之。《建炎以来朝野杂记》甲集卷一。</p></li>
<li><p><span id="宋轶三-宋高宗-15"></span>
高宗践阼之初，躬行俭德，风动四方。一日，语宰执曰：「朕性不喜与妇人久处，早晚食只面饭、炊饼、煎肉而已。食罢，多在殿旁小阁垂帘独坐。设一白木卓，置笔砚，并无长物。」又尝诏有司毁弃螺填倚卓等物，谓螺填淫巧之物，不可留。仍举：「向自相州渡大河，荒野中寒甚，烧柴，借半破甆盂，温汤饭，茅簷下与汪伯彦同食。今不敢忘。」绍兴间，复纡奎画以记损斋，「损之又损」，终始如一。《清波杂志》卷一。</p></li>
<li><p><span id="宋轶三-宋高宗-16"></span>
方伯彦、潜善养安之际，外传北风极劲，而汪、黄傲然谓无事，故上每不知虞。比江都宫中方有所御幸，而张浚告变者遽至，矍然惊惕，遂病薰腐，故明受殂后，后宫皆不孕。《朝野遗记》。</p></li>
<li><p><span id="宋轶三-宋高宗-17"></span>
高宗行幸扬州，郡人李易为状元。次举驻跸临安，而状元张九成亦贯临安，时以为王气所在。《老学庵笔记》卷六。</p></li>
<li><p><span id="宋轶三-宋高宗-18"></span>
高宗未驻跸杭州之先，有暂都金陵之意，末年因幸建康，此意未释。召一术者决之，术者云：「建康山虽有余，水则不足。」献诗曰：「昔年曾记谒金陵，六代如何得久兴。秀气尽随流水去，空留烟岫锁崚嶒。」《钱塘遗事》卷一。</p></li>
<li><p><span id="宋轶三-宋高宗-19"></span>
高宗建炎二年冬，自建康避狄，幸浙东。初度钱塘，至萧山，有列拜于道侧者，揭其前云：「宗室赵不衰以下起居。」上大喜，顾左右曰：「符兆如是，吾无虑焉。」诏不衰进秩三等。《挥麈余话》卷一。《茶香室四钞》卷三。《南宋杂事诗》卷七。</p></li>
<li><p><span id="宋轶三-宋高宗-20"></span>
高宗南渡，议西溪建立行宫。因幸西溪，相度形势，遂驻跸于沈氏。有沈诸者，进食献茶，帝大悦，曰：「西溪且留下。」后遂相传为驻马沈。《南宋杂事诗》卷一引《武林梵志》。</p></li>
<li><p><span id="宋轶三-宋高宗-21"></span>
金人南侵，帝奔杭州，而国不可为矣。有人题诗于吴山子胥祠曰：「和战无成数戒严，中原民苦望熙恬。迁杭不已思闽广，牛角山河日入尖。」《尧山堂外纪》卷五十七。《坚瓠癸集》卷一。《南宋杂事诗》卷七引《夷坚志》。</p></li>
<li><p><span id="宋轶三-宋高宗-22"></span>
见赵鼎<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html#%E5%AE%8B%E8%BD%B6%E4%BA%8C%E5%8D%81%E4%B9%9D-%E8%B5%B5%E9%BC%8E-16">16</a>。</p></li>
<li><p><span id="宋轶三-宋高宗-23"></span>
高宗幸杭，有日者姓杨，忘其名，召问之，杨奏曰：「自今可贺矣。『杭』字于文离合之，有『兀』、『术』字。且杭者，降也。兀术其降乎？」《云麓漫钞》卷十二。</p></li>
<li><p><span id="宋轶三-宋高宗-24"></span>
绍兴南渡，将驻于杭，书一「杭」字问之相者，云：「兀术将至，当避其锋。」太师梁王，小字兀术，果拥兵而南。《续夷坚志》卷四。</p></li>
<li><p><span id="宋轶三-宋高宗-25"></span>
初，陈桥兵变，太祖整军从仁和门入。建炎南渡，御跸过杭，闻县名曰仁和，上甚喜，曰：「此京师门名也。」遂有定都之意。《行营杂录》。《钱塘遗事》卷一。《西湖游览志余》卷二。</p></li>
<li><p><span id="宋轶三-宋高宗-26"></span>
高宗六龙未知所驻，尝幸楚，幸吴，幸越，俱不契圣虑。暨观钱唐表里江湖之胜，则叹曰：「吾舍此何适？」时吕公颐浩提师于外，以书御帝曰：「敌人专以圣躬为言，今驻跸钱唐，足以避其锋，伐其谋。」近名公谓士大夫溺于湖山歌舞之娱，皆秦桧之罪。桧之罪在于诛名将，窜善类，从臾贬号，遣逐北人；若奠都之计，盖决于帝而赞成于颐浩也。或谓徽宗尝寤钱王而诞高宗，盖因定都从而附会云。《四朝闻见录》乙集。</p></li>
<li><p><span id="宋轶三-宋高宗-27"></span>
见张俊<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html#%E5%AE%8B%E8%BD%B6%E4%B8%89%E5%8D%81-%E5%BC%A0%E4%BF%8A-2">2</a>。</p></li>
<li><p><span id="宋轶三-宋高宗-28"></span>
台州临海县章安祥符寺法堂有高庙御坐，寺僧师颜年八十余矣，能言东巡事。云：「时年方十四，事悟讲主。建炎三年十二月二十六日，民间讙言天子航海东来，泊金鼇山下。二十八日平明，有十六人皆衣战袍，步自金鼇，入寺，有黄领者坐，顷之，问寺有素食否。时方修岁忏，乃取炊饼五枚以进之，食其三，已又食其半，悟讲主复撷园蔬，芼以姜盐进之。有旨取一内人，乃借民间小竹舆乘之以来。立语良久，复令登舟，晚遂复幸金鼇。凡留十四日，始航海幸永嘉。又留四十五日，复航海幸金鼇。又留八日，忽闻六军皆呼『万岁』，捷书至也。于是航海由四明还绍兴。」……先是有人题诗云：「牡蛎滩头一艇横，夕阳多处待潮生。与君不负登临约，同向金鼇背上行。」高庙览之，以为诗谶，求其人，不可得。御坐，一竹椅，寺僧今别造，以黄蒙之，壁间有诗云：「黄帽当年驾舳舻，东浮鲸海出三吴。中兴事业风波恶，好作君王坐右图。」《云麓漫钞》卷七。</p></li>
<li><p><span id="宋轶三-宋高宗-29"></span>
建炎庚戌正月三日，高宗航海，次台州之章安镇，落帆于镇之祥符寺前。屏去警跸，易衣，徒步登岸。时长老者方升座，道祝圣之祠。帝趾忽前，闻其称赞之语，甚喜，戒左右勿令惊惶而谛听之。少焉，千乘万骑毕集，始知为六飞临幸。野僧初不闲礼节，恐怖失措，从行有司始教以起居之仪。《挥麈余话》卷一。</p></li>
<li><p><span id="宋轶三-宋高宗-30"></span>
上在章安镇半月余，常一日登金鼇峰，见壁间诗，一绝句曰：「牡蛎滩头一艇横，夕阳高处待潮生。与君不负登临约，同向金鼇背上行。」上问：「谁题此诗？」僧对曰：「过往游客。」上恶之，方啜茶，以其余泼于诗上。张俊、郭仲荀既到，上以章安镇不可居。甲子进发，行五六十里，有一小岛屿，林木茂盛，中有屋数间。上命泊舟，与内侍数人步登岸，入其舍，乃僧寮也，炉香犹未烟断，而寂不见人。令于林中寻之，得三僧、二僧童，云是台州寿圣院之下院也。上见壁间有小榜云：「为金人侵犯中原，伏为今上皇帝消灾祈福，祝延圣寿。」上喜之。《三朝北盟会编》卷一百三十六。</p></li>
<li><p><span id="宋轶三-宋高宗-31"></span>
上在章安镇，忽有二舟为风所飘，直犯禁卫船。问之，乃贩柑子客也。上闻，尽令买之，分散禁卫军兵。令食穰，取其皮为椀。是日元夕放灯之辰也，乃命油于柑皮中，点灯，随潮退，放入海中。时风息浪静，水波不动，有数万点火珠，荧荧出没沧溟间。章安镇居人皆登金鼇峰看之。《三朝北盟会编》卷一百三十六。《宋稗类钞》卷四。</p></li>
<li><p><span id="宋轶三-宋高宗-32"></span>
宋高宗在潜邸日，泰州人徐神翁，云能知前来事。群阉言于徽宗，召至，以宾礼接之。一日，献诗于帝曰：「牡蛎滩头一艇横，夕阳西去待潮生。与君不负登临约，同上金鳌背上行。」及两宫北狩，匹马南渡。建炎庚戌正月三日，帝航海，次章安镇，滩浅阁舟，落帆于镇之福济寺前以候潮，顾问左右曰：「此何山？」曰：「金鳌山。」又问：「此何所？」曰：「牡蛎滩。」因默思神翁之诗，乃屏去警跸，易衣步登岸，见此诗在寺壁间，题墨若新，方信其为异人也。时住持僧方升坐，道祝圣之词。帝趾忽前，闻其徒称赞之语，甚喜，戒左右勿惊怖，而谛听之。少焉，千乘万骑毕集，终知为六飞临幸。野僧初不闲礼节，恐怖失措，从行有司教以起居之仪。山下曰黄椒村，村之妇女闻天子至，咸来瞻拜龙颜，欢声如雷，曰：「不图今日得覩天日。」帝喜，敕：「夫人各自遂便。」故至今村妇皆曰夫人。虽易世，其称谓尚然不改。《南村辍耕录》卷七。《尧山堂外纪》卷五十七。《坚瓠己集》卷四。《宋稗类钞》卷七。《宋诗纪事》卷十。</p></li>
<li><p><span id="宋轶三-宋高宗-33"></span>
建炎航海之役，张俊既战而弃鄞，兀术入之。即日集贾舟，募濒海之渔者为乡导，将遂犯跸，而风涛稽天，盘薄不得进。兀术怒，躬命巨艘张颿径前，风益猛，自度不习舟楫，桅舞舷侧，窘惧欲却而未脱诸口也。遥望大洋中，隐隐一山，顾问海师此何所，对曰：「阳山。」兀术慨然叹曰：「昔唐斥境，极于阴山，吾得至此足矣。」遂下令反棹。其日，御舟将如馆头，亦遏于风，不尔几殆，盖天禠其魄而开中兴云。《桯史》卷五。</p></li>
<li><p><span id="宋轶三-宋高宗-34"></span>
建炎中，金人追高宗至舟山，登岸，斫道隆观柱，柱忽流血，金人畏而遁去，高宗得免。《坚瓠乙集》卷二。</p></li>
<li><p><span id="宋轶三-宋高宗-35"></span>
建炎中，高宗幸四明，尝执一折叠扇，中有玉孙儿为扇坠。金人至，登舟仓卒，失手沉扇于江。及都杭州十余年，忽一日，循王张俊预内宴，手执一扇坠玉孩儿。上熟视，乃向年四明所沉者，遂问循王得之何所。答曰：「臣于清河坊铺家买至。」上即遣人往问铺家所买之由，谓于每日提篮者得之。遂转问提篮者，乃谓得之候潮门外陈宅厨娘。继又问之厨娘，答云：「破黄花鱼重十斤，腹中有此一物。」奏闻，上大悦，以为失物复还之兆。铺家、提篮者各与进议校尉，厨娘仍告封孺人。《湖海新闻夷坚续志》前集卷一。《西湖游览志余》卷二。《坚瓠己集》卷一。《香祖笔记》卷三。《宋稗类钞》卷一。</p></li>
<li><p><span id="宋轶三-宋高宗-36"></span>
淳熙中，明州士人往临安赴省试。舟过曹娥江，渔叟持巨鲤重七八斤来售。买以钱五百……既剖腹于中得小玉印，温润洁白，刻两篆字，不能识。士人朴野，元不料为奇物，漫收藏于笥。至都城旅舍，留颇久，资用不继。值常买小商过门，出以夸示，然但须价五千。商酬五之三，士喜所获数倍，即付与。此商亦非博雅者，只挂于担上。经德寿宫门，提举张去为下直，车中觇望，取而翫视，命随诣其宅，问所得处，且扣其价，亦仅求五千。如数与之而佩于腰间。它日，光尧太上见之曰：「汝何处得此？」具以奏。圣情怃然曰：「此我故物，京师玉册官镌『德基』字甚工。建炎己酉，避狄于海上，误坠水中，今四五十年矣，不谓复落吾目。」《夷坚支志》癸卷九。</p></li>
<li><p><span id="宋轶三-宋高宗-37"></span>
见赵鼎<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html#%E5%AE%8B%E8%BD%B6%E4%BA%8C%E5%8D%81%E4%B9%9D-%E8%B5%B5%E9%BC%8E-4">4</a>。</p></li>
<li><p><span id="宋轶三-宋高宗-38"></span>
见赵鼎<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html#%E5%AE%8B%E8%BD%B6%E4%BA%8C%E5%8D%81%E4%B9%9D-%E8%B5%B5%E9%BC%8E-11">11</a>。</p></li>
<li><p><span id="宋轶三-宋高宗-39"></span>
高宗在徽宗服中，用白木御倚子。钱大主入觐，见之，曰：「此檀香倚子耶？」张婕妤掩口笑曰：「禁中用烟脂皂荚多，相公已有语，更敢用檀香作倚子耶？」时赵鼎、张浚作相也。《老学庵笔记》卷一。《何氏语林》卷十三。《南宋杂事诗》卷六。《宋稗类钞》卷三。</p></li>
<li><p><span id="宋轶三-宋高宗-40"></span>
见陈修<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html#%E5%AE%8B%E8%BD%B6%E4%B8%89%E5%8D%81%E4%BA%8C-%E9%99%88%E4%BF%AE-1">1</a>。</p></li>
<li><p><span id="宋轶三-宋高宗-41"></span>
见康与之<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html#%E5%AE%8B%E8%BD%B6%E4%B8%89%E5%8D%81%E4%BA%8C-%E5%BA%B7%E4%B8%8E%E4%B9%8B-3">3</a>、曾觌<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html#%E5%AE%8B%E8%BD%B6%E4%B8%89%E5%8D%81%E4%B8%89-%E6%9B%BE%E8%A7%8C-1">1</a>。</p></li>
<li><p><span id="宋轶三-宋高宗-42"></span>
见韩世忠<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html#%E5%AE%8B%E8%BD%B6%E4%B8%89%E5%8D%81-%E9%9F%A9%E4%B8%96%E5%BF%A0-27">27</a>。</p></li>
<li><p><span id="宋轶三-宋高宗-43"></span>
绍兴初，杨存中在建康，诸军之旗中有双胜交环，谓之二圣环，取两宫北还之义。因得美玉，琢成帽环进高庙，曰尚御里。偶有一伶者在傍，高宗指环示之：「此环杨太尉进来，名二胜环。」伶人接奏云：「可惜二圣环，且放在脑后。」高宗亦为之改色。《贵耳集》卷下。《养疴漫笔》。《西湖游览志余》卷二。《宋稗类钞》卷六。参见秦桧<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html#%E5%AE%8B%E8%BD%B6%E4%BA%8C%E5%8D%81%E4%B9%9D-%E7%A7%A6%E6%A1%A7-59">59</a>。</p></li>
<li><p><span id="宋轶三-宋高宗-44"></span>
台臣有论列〔秦桧、王继先〕二人者，上曰：「桧，国之司命；继先，朕之司命。」自此言者遂沮。《四朝闻见录》乙集。</p></li>
<li><p><span id="宋轶三-宋高宗-45"></span>
德寿建思堂落成。寿皇同宴，问德寿何以曰思堂，德寿答曰：「思秦桧也。」由是秦氏之议少息。《贵耳集》卷上。</p></li>
<li><p><span id="宋轶三-宋高宗-46"></span>
绍兴戊辰，太常少卿方庭硕使金，展陵寝。先是诸陵皆遭发，哲宗至暴骨，庭硕解衣裹之。惟昭陵如故。庭硕归奏，上涕下沾襟，悲动左右。《涧泉日记》卷上。</p></li>
<li><p><span id="宋轶三-宋高宗-47"></span>
见张孝祥<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html#%E5%AE%8B%E8%BD%B6%E4%B8%89%E5%8D%81%E4%B8%80-%E5%BC%A0%E5%AD%9D%E7%A5%A5-4">4</a>。</p></li>
<li><p><span id="宋轶三-宋高宗-48"></span>
见赵逵<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html#%E5%AE%8B%E8%BD%B6%E4%B8%89%E5%8D%81%E4%B8%80-%E8%B5%B5%E9%80%B5-1">1</a>。</p></li>
<li><p><span id="宋轶三-宋高宗-49"></span>
光尧寿圣太上皇帝，当内修外攘之际，尤以文德服远，至于宸章睿藻，日星昭垂者非一。至绍兴二十八年，将郊祀，有司以太常乐章篇序失次，文义弗协，请遵真宗、仁宗朝故事，亲制祭享乐章，诏从之。自《郊丘》、《宗庙》、《原庙》等，共十有四章，肆笔而成，睿思雅正，宸文典赡，所谓「大哉王言」也。《庚溪诗话》卷上。《江行杂录》。《宋诗纪事》卷一。</p></li>
<li><p><span id="宋轶三-宋高宗-50"></span>
高庙驻跸临安，艰难中，每出，犹铺沙藉路，谓之黄道，以三衙兵为之。绍兴末内禅，驾过新宫，犹设黄道如平时。明日寿皇出，即撤去，遂不复用。《老学庵笔记》卷七。</p></li>
<li><p><span id="宋轶三-宋高宗-51"></span>
上每侍光尧，必力陈恢复大计以取旨。光尧至曰：「大哥，俟老者百岁后，尔却议之。」上自此不复敢言。《四朝闻见录》乙集。</p></li>
<li><p><span id="宋轶三-宋高宗-52"></span>
见张浚<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html#%E5%AE%8B%E8%BD%B6%E4%BA%8C%E5%8D%81%E4%B9%9D-%E5%BC%A0%E6%B5%9A-31">31</a>。</p></li>
<li><p><span id="宋轶三-宋高宗-53"></span>
见张浚<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html#%E5%AE%8B%E8%BD%B6%E4%BA%8C%E5%8D%81%E4%B9%9D-%E5%BC%A0%E6%B5%9A-33">33</a>。</p></li>
<li><p><span id="宋轶三-宋高宗-54"></span>
寿皇过南内，德寿问：「近日台臣有甚章疏？」寿皇奏云：「台臣论知合郑藻。」德寿云：「说甚事，不是说他娶嫂？」寿皇奏云：「正说此事。」德寿云：「不看执柯者面。」寿皇问：「执柯者谁？」德寿云：「朕也。」寿皇惊灼而退，台臣即时去国。《贵耳集》卷下。</p></li>
<li><p><span id="宋轶三-宋高宗-55"></span>
高宗既居德寿，时到灵隐冷泉亭闲坐。有一行者奉汤茗甚谨，德寿语之曰：「朕观汝意度，非行者也，本何等人？」其人拜且泣曰：「臣本某郡守，得罪监司，诬劾赃，废为庶人。贫无以糊口，来从师舅觅粥延残喘。」德寿恻然曰：「当为皇帝言之。」数日后再往，则其人尚在，问之，则云：「未也。」明日，孝宗恭请太上帝后幸聚景园，德寿不笑不言，孝宗再奏，亦不答。太后曰：「孩儿好意招老夫妇，何为怒耶？」德寿默然良久，乃曰：「朕老矣，人不听我言。」孝宗益骇，复从太后请其事。德寿乃曰：「如某人者，朕已言之而不效，使朕愧见其人。」孝宗曰：「昨承圣训，次日即以谕宰相，宰相谓赃污狼籍，免死已幸，难以复用。然此小事，来日决了，今日且开怀一醉可也。」德寿始笑而言。明日，孝宗再谕宰相，宰相犹执前说，孝宗曰：「昨日太上圣怒，朕几无地缝可入，纵大逆谋反，也须放他。」遂尽复原官，予大郡。后数日，德寿再往，其人曰：「臣已得恩命，专待陛下之来。」谢恩而去。《西湖游览志余》卷二。</p></li>
<li><p><span id="宋轶三-宋高宗-56"></span>
萧鹧巴恭奉孝庙击球，每圣语许除步帅，久不降旨，孝庙亦以北人不欲处三衙。忽鹧巴醉中语侵孝庙云：「官家会乱说，许臣除步帅数次，久不降旨。」孝庙怒，送福州居住。居数月，德寿忽语孝庙云：「萧鹧巴如何不见？」孝庙举前说奏知，德寿云：「北人性直，官家不当戏之。」唤取归来，德寿赐钱五千缗，仰福帅津遣赴阙，仍旧还职。及德寿发引日，鹧巴号哭于路欲绝。《贵耳集》卷中。《南宋杂事诗》卷五。</p></li>
<li><p><span id="宋轶三-宋高宗-57"></span>
德寿生日，每岁进奉有常数。一日，忽减数项，德寿大怒。孝宗皇惧，召宰相虞允文语之，允文曰：「臣请见而解之。」孝宗曰：「朕立待卿回奏。」允文到宫上谒，德寿盛气，顷之曰：「朕老而不死，为人所厌。」允文曰：「皇帝圣孝，本不欲如此，罪在小臣，谓陛下圣寿无疆，生民膏血有限，减生民有限之膏血，益陛下无疆之圣寿。」德寿大喜，酌以御酝一杯，因以金酒器赐之。允文回奏孝宗，孝宗亦大喜，酌酒赐金如德寿云。《西湖游览志余》卷二。</p></li>
<li><p><span id="宋轶三-宋高宗-58"></span>
见吴后<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%AE%8B%E8%BD%B6%E4%B8%89-%E5%90%B4%E5%90%8E-4">4</a>。</p></li>
<li><p><span id="宋轶三-宋高宗-59"></span>
福建赋税犹易办，浙中全是白撰，横敛无数，民甚不聊生，丁钱至有三千五百者。人便由此多去计会中使，作宫中名字以免税。向见辛幼安说，粪船，亦插德寿宫旗子。《朱子语类》卷一百十一。《宋稗类钞》卷八。</p></li>
<li><p><span id="宋轶三-宋高宗-60"></span>
见史浩<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html#%E5%AE%8B%E8%BD%B6%E4%B8%89%E5%8D%81%E4%B8%89-%E5%8F%B2%E6%B5%A9-8">8</a>。</p></li>
<li><p><span id="宋轶三-宋高宗-61"></span>
见宋孝宗<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%AE%8B%E8%BD%B6%E4%B8%89-%E5%AE%8B%E5%AD%9D%E5%AE%97-26">26</a>。</p></li>
<li><p><span id="宋轶三-宋高宗-62"></span>
见宋孝宗<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%AE%8B%E8%BD%B6%E4%B8%89-%E5%AE%8B%E5%AD%9D%E5%AE%97-27">27</a>。</p></li>
<li><p><span id="宋轶三-宋高宗-63"></span>
见宋孝宗<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%AE%8B%E8%BD%B6%E4%B8%89-%E5%AE%8B%E5%AD%9D%E5%AE%97-28">28</a>。</p></li>
<li><p><span id="宋轶三-宋高宗-64"></span>
见宋孝宗<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%AE%8B%E8%BD%B6%E4%B8%89-%E5%AE%8B%E5%AD%9D%E5%AE%97-29">29</a>。</p></li>
<li><p><span id="宋轶三-宋高宗-65"></span>
见宋孝宗<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%AE%8B%E8%BD%B6%E4%B8%89-%E5%AE%8B%E5%AD%9D%E5%AE%97-30">30</a>。</p></li>
<li><p><span id="宋轶三-宋高宗-66"></span>
见宋孝宗<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%AE%8B%E8%BD%B6%E4%B8%89-%E5%AE%8B%E5%AD%9D%E5%AE%97-31">31</a>。</p></li>
<li><p><span id="宋轶三-宋高宗-67"></span>
淳熙间，寿皇以天下养，每奉德寿三殿，游幸湖山，御大龙舟。……一日，御舟经断桥，桥旁有酒肆，颇雅洁，中饰素屏，书《风入松》一词于上，光尧驻目称赏久之，宣问何人所作，乃太学生俞国宝醉笔也。其词云：「一春长费买花钱，日日醉湖边。玉骢惯识西泠路，骄嘶过、沽酒楼前。红杏香中歌舞，绿杨影里秋千。　东风十里丽人天，花压鬓云偏。画船载取春归去，余情在、湖水湖烟。明日再残酒，来寻陌上花钿。」上笑曰：「此词甚好，但末句未免儒酸。」因为改定云：「明日重扶残醉。」则迥不同矣。即日命解褐云。《武林旧事》卷三。《西湖游览志余》卷三。《尧山堂外纪》卷五十九。《宋稗类钞》卷五。《坚瓠庚集》卷三。</p></li>
<li><p><span id="宋轶三-宋高宗-68"></span>
高宗倦勤居明宫，拆字曰：「只二千日。」果不满六年而升遐。《湖海新闻夷坚续志》补遗。</p></li>
<li><p><span id="宋轶三-宋高宗-69"></span>
高皇毓圣中原，得西北之正气，夙赋充实，自少至耄，未尝用温剂。每小不怡，辄进蠲毒圆数百，一以芫花、大黄、大戟为主，侍医缩颈，而上服之自如。有王泾者，以伎进，侈言勇往，居之不怍，间奉圭匕，先意持论，自诡无伤。孝宗素危之，屡诘责，要以祸福，弗之顾。淳熙丁未，圣寿逾八龄矣。一日，进馄饨，觉胸膈欬壅，泾犹主前药，既投而不支，遂以大渐。孝宗震怒，立诏诛之。慈福要上苦谏，薄不获已，减死黥流，杖脊朝天门。中使涖焉，方觊其速毙，泾货五伯下其手，卒得活。初，巨医王继先幸绍兴，始用是，取验。孝宗在朱邸，扈跸视师至建康，馆秦桧故第。史文惠为讲官，实从行，燕之正堂，而命庄文醴、曾龙于后圃。孝宗乐，饮以码碯觥，釂者十二，因游于圃，二臣复各献一巵。后三日，属疾，高皇赐药，使内侍视之服。文惠闻之，疑其为蠲毒，亟袖人参圆入，问而信，遂窃易之，仅瘉。是日微文惠，几殆。高皇盖主此，而不知南北之异禀也。泾祖继先之绪余，株守不变，是以败云。《桯史》卷九。</p></li>
<li><p><span id="宋轶三-宋高宗-70"></span>
宋高宗喜养鹦鹉，能言语。高宗一日问曰：「思乡否？」应曰：「思乡。」遣中使送还陇山。后数年，有使臣过，鹦鹉问：「何处来？」使臣曰：「自杭州来。」又问：「上皇安否？」使臣曰：「上皇崩矣。」鹦鹉皆悲鸣不已。使臣赋诗悼之曰：「陇口山深草似荒，行人到此断肝肠。耳边不忍听鹦鹉，犹在枝头说上皇。」《坚瓠辛集》卷一。《宋稗类钞》卷八。</p></li>
<li><p><span id="宋轶三-宋高宗-71"></span>
高宗策进士，有犯御名者，上曰：「朕岂以己妨人进取！」《吹剑录》。《南宋杂事诗》卷一。</p></li>
<li><p><span id="宋轶三-宋高宗-72"></span>
高宗自能推步星命。或臣下不能始终仰副圣眷，则曰：「吾奴仆宫星陷故也。」《四朝闻见录》乙集。</p></li>
<li><p><span id="宋轶三-宋高宗-73"></span>
宋高宗时，饔人瀹馄饨不熟，下大理寺。优人扮两士人相貌，各问其年，一曰甲子生，一曰丙子生，优人告曰：「此二人俱合下大理。」高宗问故，优人曰：「子饼子皆生，与馄饨不熟者同罪耳。」上大笑，赦原饔人。《霏雪录》。《尧山堂外纪》卷五十七。《南宋杂事诗》卷六。</p></li>
<li><p><span id="宋轶三-宋高宗-74"></span>
高宗在德寿宫，每进膳，必置匙箸两副，食前多品，择取欲食者，以别箸取置一器中，食之必尽，饭则以别匙减而后食。吴后尝问其故，对曰：「不欲以残食与宫人食也。」《西湖游览志余》卷二。《宋稗类钞》卷一。</p></li>
<li><p><span id="宋轶三-宋高宗-75"></span>
高宗绍兴十三年，行郊礼，进呈宿斋望祭青城幕，上曰：「止是一宿，不必枉费人力，所有宿斋处，望祭殿，只随宜绞缚，用芦席青布之类，不得侈大。」有司简旧典，合用珠子坐褥，上曰：「不事此也。为主若事华丽，恐非事天之意。」《古今合璧事类备要》外集卷三。《昨非庵日纂》二集卷九。</p></li>
<li><p><span id="宋轶三-宋高宗-76"></span>
高宗除丧，予以礼部郎入读祝。至几筵殿，盖帝平日所御处也。殿三间，殊非高大，陈列几席、椸枷之类，亦与常人家不甚相远。犹想见高庙之俭德也。《老学庵笔记》卷五。</p></li>
<li><p><span id="宋轶三-宋高宗-77"></span>
〔高宗〕晚年，大刘妃有宠，恃恩骄侈，盛夏以水晶饰足蹋。上偶见之，即命取其一以为御枕。妃惶惧，撤去。自是六宫无复逾制者矣。《建炎以来朝野杂记》甲集卷一。</p></li>
<li><p><span id="宋轶三-宋高宗-78"></span>
绍兴末，上尝作损斋，屏去玩好，置经史古书其中，以为燕坐之所。上早年谓辅臣曰：「朕居宫中，自有日课，早阅章疏，午后读《春秋》、《史记》，夜读《尚书》，率以二鼓罢。尤好《左氏春秋》，每二十四日而读一过。」胡康侯进《春秋解》，上置之坐侧，甚爱重之。又悉书六经，刻石寘首善阁下。及作损斋，上亦老矣，因自为之记，刻石以赐近臣焉。《建炎以来朝野杂记》甲集卷一。</p></li>
<li><p><span id="宋轶三-宋高宗-79"></span>
古来帝王，不闻别号，惟宋高宗署其室曰「损斋」，想即别号矣。《万历野获编》卷一。</p></li>
<li><p><span id="宋轶三-宋高宗-80"></span>
德寿与讲官言： 读《资治通鉴》，知司马光有宰相度量。读《唐鉴》，知范祖禹有台谏手段。虽学士大夫，未尝说到这里。《贵耳集》卷上。</p></li>
<li><p><span id="宋轶三-宋高宗-81"></span>
宋孝宗时，张子韶在讲筵。上尝问曰：「何以见教？」张曰：「臣安敢当『见教』之语？抑不知陛下临朝对群臣时，如何存心？」上曰：「以至诚。」又曰：「入而对宦官、嫔御，如何？」曰：「亦至诚。」又曰：「无所接对静处时，如何？」上迟疑未应。子韶曰：「只这迟疑，已自不可。」上极喜，握其手曰：「卿问得极好！」《涌幢小品》卷二。《拙斋文集》卷一。案：「孝宗」当为「高宗」。</p></li>
<li><p><span id="宋轶三-宋高宗-82"></span>
思陵以万几之暇，御书六经、《论语》、《史记》列传，刊石立于太学。《枫窗小牍》卷下。《南宋杂事诗》卷一。</p></li>
<li><p><span id="宋轶三-宋高宗-83"></span>
高宗御书六经，尝以赐国子监，及石本于诸州庠。上亲御翰墨，稍倦，即命宪圣续书，至今皆莫能辨。《四朝闻见录》乙集。《西湖游览志余》卷二。</p></li>
<li><p><span id="宋轶三-宋高宗-84"></span>
〔高宗〕以御书真草《孝经》赐秦桧。……桧请刻之金石以传示后世，上曰：「世人以十八章童蒙书，不知圣人精微之学，皆出乎此。朕因学草圣，遂以赐卿，岂足传后？」《中兴纪事本末》卷四十八。《南宋杂事诗》卷三</p></li>
<li><p><span id="宋轶三-宋高宗-85"></span>
高宗在内殿作书，日有程课。《南宋杂事诗》卷二引《书学纂要》。</p></li>
<li><p><span id="宋轶三-宋高宗-86"></span>
高宗初作黄字，天下翕然学黄字。后作米字，天下翕然学米字。最后作孙过庭字，故孝宗、太上皆作孙字。《诚斋诗话》。</p></li>
<li><p><span id="宋轶三-宋高宗-87"></span>
思陵本敩黄庭坚书，后以伪豫遣能黄书者为间，乃改从右军焉。《书录》中篇。《书史会要》卷六。《清河书画舫》卷十上。《南宋杂事诗》卷一。</p></li>
<li><p><span id="宋轶三-宋高宗-88"></span>
孝皇同恩平在潜邸，高庙乃书《兰亭序》二篇赐二王，依此样各进五百本。孝皇书七百本上之，恩平卒无所进。《贵耳集》卷上。《玉堂嘉话》卷四。</p></li>
<li><p><span id="宋轶三-宋高宗-89"></span>
高庙尝临《兰亭》，赐寿皇于建邸。后有批字云：「可依此临五百本来看。」盖两宫笃学如此。《老学庵笔记》卷十。《宋稗类钞》卷八。</p></li>
<li><p><span id="宋轶三-宋高宗-90"></span>
见吴说<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html#%E5%AE%8B%E8%BD%B6%E4%B8%89%E5%8D%81%E4%BA%8C-%E5%90%B4%E8%AF%B4-2">2</a>、<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html#%E5%AE%8B%E8%BD%B6%E4%B8%89%E5%8D%81%E4%BA%8C-%E5%90%B4%E8%AF%B4-3">3</a>。</p></li>
<li><p><span id="宋轶三-宋高宗-91"></span>
秘阁有端砚，上有绍兴御书一「顽」字，唐有准敕恶诗，今又有准敕顽砚耶。《老学庵笔记》卷一。《南宋杂事诗》卷四。</p></li>
<li><p><span id="宋轶三-宋高宗-92"></span>
思陵极爱苏公文词，力购全集，刻之禁中。《六硏斋三笔》卷三。</p></li>
<li><p><span id="宋轶三-宋高宗-93"></span>
明之象山，士子史本有木犀，忽变红色异香，因接本以献阙下。高庙雅爱之，曾画为扇面，仍制诗以赐从臣荣薿云：「月宫移就日宫栽，引得轻红入面来。好向烟霄承雨露，丹心一点为君开。」复古殿又题云：「秋入幽岩桂影团，香深粟粟照林丹。应随王母瑶池宴，染得朝霞下广寒。」自是四方争传其本，岁接数百，史氏由此昌焉。《藏一话腴》乙集卷上。《宋诗纪事》卷一。</p></li>
<li><p><span id="宋轶三-宋高宗-94"></span>
光尧亲祀南郊，时绍兴二十五年也。御书于郊坛易安斋之梅岩亭曰「谒款泰坛」。因过易安斋，爱其去城不远，岩石幽邃，得天成自然之趣，为赋《梅岩》云：「怪石苍岩映翠霞，梅梢疎瘦正横斜。得因祀事来寻胜，试探春风第一花。」孝宗时在潜邸，恭和圣作云：「秀色环亭拥霁霞，修筠冰艳数枝斜。东君欲奉天颜喜，故遣融和放早花。」此真古今所未见，岩石何其幸欤！光尧尝问主僧曰：「此梅唤作甚梅？」主僧对曰：「青蒂梅。」又问曰：「梅边有藤唤作甚藤？」对曰：「万岁藤。」称旨，赐僧阶。上尝拂石而坐，至今谓之「御坐石」。《四朝闻见录》甲集。《南宋杂事诗》卷四。《宋诗纪事》卷一。</p></li>
<li><p><span id="宋轶三-宋高宗-95"></span>
高宗七夕内宴，至晚忽大风，雨如倾。命教坊进词，有应制《鹊桥仙》云：「柳家一句最著题，道『暮雨、芳尘轻洒』。」盖柳永词也，天颜为一笑。《寓简》卷十。</p></li>
<li><p><span id="宋轶三-宋高宗-96"></span>
思陵时，百工技艺咸精其能，故挟技术者率多遇，而亦有命焉。吴郡王益尝以相士荐于上，上以王故召见。见上，则曰：「陛下尧眉舜目，禹背汤肩。」上即驾兴曰：「到处脔将来。」王又为李世英进墨，每一圭墨重十两。上曰：「恁么大，将如何把？」王偶致棋客，关西人，精悍短小。王试命与国手敌，俱出其右。王因侍上弈言之，翌日宣唤。国手夜以大白浮之，出处子，极妍靓，曰：「此吾女也，我今用妻尔。但来日于御前饶我第一局，我第二局却又饶尔。我与尔永为翁婿，都在御前。不信吾说，吾岂以女轻许人？」国手实未尝有女，女盖教坊妓也。关西朴而性直。翌日，上诏与国手弈，上与王视第一局，关西阳逊国手。上拂衣起，命王且酌酒曰：「终是外道人，如何敌得国手？」关西才出，知为所卖，郁闷不食而死。《四朝闻见录》乙集。</p></li>
<li><p><span id="宋轶三-宋高宗-97"></span>
高宗自康邸已属意丝桐。时有僧曰辉，曰仙，尝召入，以是被知。上既南巡吴会，二僧亦自京师来，欲见上，未有间。会上幸天竺，二僧遂随其徒迎驾起居。上感昔，至挥涕记之。还宫，即命黄门召入，黄门对以须令习仪，上曰：「朕旧所识，纵疎野何害？僧徒固宜疎野。」黄门复奏，以为入夕非宣召僧徒之时。上曰：「此却是。」翌朝，召二僧入，道京师事与渡南崎岖，上甚悲且喜，由是宣召无时。二僧冀规灵隐蔬地㔉庵以老，其徒不能从。上至遣使谕灵隐僧，僧犹豫未奉命。上降黄帜，任二僧所欲为界。灵隐僧惧而纵二僧自营，今额为天申圆觉寺。上既倦勤，退处北宫，闲乘小藤团龙肩舆憩其庐。《四朝闻见录》乙集。</p></li>
<li><p><span id="宋轶三-宋高宗-98"></span>
琴师黄震，后易名振，以琴召入，思陵悦其音，命待诏御前，日给以黄金一两。后黄教子，乃以他艺入。诏以「尔子不足进于琴耶？」黄喟然叹曰：「几年几世，又遇这一个官家！」黄死，遂绝弦云。《四朝闻见录》乙集。《南宋杂事诗》卷四。</p></li>
<li><p><span id="宋轶三-宋高宗-99"></span>
沈之才者，以棋得幸思陵，为御前祗应。一日，禁中与其类对弈，上谕曰：「切须子细。」之才遽曰：「念兹在兹。」上怒云：「技艺之徒，乃敢对朕引经邪？」因命内侍省打竹箆二十，逐出。《挥麈余话》卷一。《西湖游览志余》卷二。</p></li>
<li><p><span id="宋轶三-宋高宗-100"></span>
聚远楼。高宗雅爱湖山之胜，恐数跸烦民，乃于宫内凿大池，引水注之以象西湖冷泉。叠石为山，作飞来峰，因取坡诗「赖有高楼能聚远，一时收拾与闲人」名之。周益公进端午帖子云：「聚远楼高面面风，冷泉亭下水溶溶。人间炎热何由到，真是瑶台第一重。」孝宗御制冷泉堂诗以进，高宗和韵，真盛事也。《武林旧事》卷四。《梦粱录》卷八。《宋诗纪事》卷一。</p></li>
<li><p><span id="宋轶三-宋高宗-101"></span>
德寿在北内，颇属意玩好。孝宗极先意承志之道，时罔罗人间，以共怡颜。会将举庆典，市有北贾，通犀带一，因左珰以进于内。带十三銙，銙皆正透，有一寿星，扶杖立。上得之喜，不复问价，将以为元日寿巵之侑。贾索十万缗，既成矣，傍有珰见之，从贾求金。不得，则擿之曰：「凡寿星之扶杖者，杖过于人之首，且诘曲有奇相。今杖直而短，仅至身之半，不祥物也。」亟宣视之，如言，遂却之。此语既闻遍国中，无复售者。《桯史》卷四。</p></li>
<li><p><span id="宋轶三-宋高宗-102"></span>
绍兴初，高宗建行阙于凤山，山中林木蓊如，鸦以千万。朝则相呼鼓翼以出，啄粟于近郊诸仓，昬则整阵而入，噪鸣聒天。高宗故在汴邸，汴无山，故未尝闻此，至则大骇。又以敌人之逼，圣思遂不悦，命内臣张去为领修内司诸儿聚弹射，而驱之临平赤岸间，盖去阙十有五六里。未几，鸦复如初。弹者技穷，宫中亦习以为常。《四朝闻见录》丙集。《南宋杂事诗》卷六。</p></li>
<li><p><span id="宋轶三-宋高宗-103"></span>
高宗绍兴间，宫中养飞鸽，每日群飞于外，太学士人作诗以讽：「万鸽飞翔绕帝都，朝昏收放费工夫。何如养取云边雁，沙漠能传二圣书。」其诗流入大内，高宗恻然。自是宫中不复畜鸽。《古杭杂记诗集》卷二。</p></li>
<li><p><span id="宋轶三-宋高宗-104"></span>
高宗好养鹁鸽，躬自飞放。有士人题诗云：「鹁鸽飞腾绕帝都，暮收朝放费工夫。何如养个南来雁，沙漠能传二帝书。」高宗闻之，召见士人，即命补官。《西湖游览志余》卷二。《尧山堂外纪》卷五十七。《坚瓠乙集》卷三。《宋稗类钞》卷一。</p></li>
<li><p><span id="宋轶三-宋高宗-105"></span>
高庙在建康，有大赤鹦鹉自江北来，集行在承尘上，口呼万岁。宦者以手承之，鼓翅而下。足有小金牌，有「宣和」二字，因以索架置之，稍不惊怪。比上膳，以行在草草无乐，鹦鹉大呼「卜尚乐起方响」，久之，曰：「卜娘子不敬万岁。」盖道君时掌乐宫人以方响引乐者，故犹以旧格相呼，高庙为罢膳泣下。后此鸟持至临安，忽死，高宗亲为文祭之。《枫窗小牍》卷下。《坚瓠余集》卷二。《南宋杂事诗》卷六。《宋稗类钞》卷八。</p></li>
</ol>
</div>
<div id="吴-后" class="section level2">
<h2>
<span class="header-section-number">13.2</span> 吴　后<a class="anchor" aria-label="anchor" href="#%E5%90%B4-%E5%90%8E"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三-吴后-1"></span>
宪圣尝从上航海，倏敌骑数十辈掩至，欲拏御舟。后徐发一矢，其一应弦而倒，余悉引去。高宗重于视师之役，后苦谏，必往，至跪奏曰：「若臣妾裹尺五皂纱，必须一往。」《四朝闻见录》乙集。《南宋杂事诗》卷二。《宋诗纪事》卷一。</p></li>
<li><p><span id="宋轶三-吴后-2"></span>
宪圣初不以色幸，自渡南以来，以至为天下母，率多遇鱼贯以进，即以疾辞。思陵念其勤劳之久，每欲正六宫之位，而属以太后远在沙漠，不敢举行。上尝语宪圣曰：「极知汝相同劳苦，反与后进者齿，朕甚有愧。俟姐姐归，谓太后。尔其选已。」宪圣再拜，对曰：「大姐姐远处北方，臣妾缺于定省。每遇天日清美，侍上宴集，才一思之，肚里泪下。臣妾诚梦不到此。」上为泣下数行，愈以后为贤。暨太后既旋銮驭，以向尝与宪圣均为徽宗左右，徽宗遂以宪圣赐高宗，太后恐宪圣记其微时事，故无援立意。上侍太后，拜而有请曰：「德妃吴氏，服劳滋久。外廷之议，谓其宜主中馈。更合取自姐姐旨。」太后阳语上云「这事由在尔」，而阴实不欲。上遂批付外廷曰「朕奉太母之命」云云，「德妃吴氏」云云，「可立为后」，后遂开拥祐三朝之功云。《四朝闻见录》乙集。《西湖游览志余》卷二。</p></li>
<li><p><span id="宋轶三-吴后-3"></span>
宪圣既赞高宗立普安，遂定大统之寄。高宗登遐，宪圣独处北宫，春秋浸高，孝宗以不得日侍定省为歉。及内禅光皇，实宪圣所命，孝宗遂得日奉长乐宫，极天下之养，尽人子之欢。宫去东园最近，旬浃间，即恭请宪圣临幸。属芙蓉临池秀发，遂白宪圣，请登龙舟，撤去栏幕，卧看尤佳。宪圣欣然从之。先是，高宗经始东园，盖恐频幸湖山，重为国费，故园去东门百步而遥，落成之顷，俱宪圣驾幸。有一门迳通小东园，多柏。上与宪圣相视而泣，连称「相似、相似」。时幸园中，独不至此。左右疑与故京宫苑有适似者，故重为之感伤。《四朝闻见录》乙集。</p></li>
<li><p><span id="宋轶三-吴后-4"></span>
德寿在南内，寿皇奉亲之孝，极尽其意。德寿好游乐，寿皇一日醉中，许进二十缗。久而不进，德寿问吴后：「北内曾许进二十万缗，何不进来？」吴后云：「在此久矣。偶醉中奏，不知是银是钱，未敢遽进。」德寿云：「要钱用耳。」吴后代进二十万缗。寿皇感吴后之意，调娱父子之欢，倍四十万缗以献。本朝女后之贤，皆类此也。《贵耳集》卷上。</p></li>
<li><p><span id="宋轶三-吴后-5"></span>
见宋孝宗<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%AE%8B%E8%BD%B6%E4%B8%89-%E5%AE%8B%E5%AD%9D%E5%AE%97-35">35</a>。</p></li>
<li><p><span id="宋轶三-吴后-6"></span>
见杨后<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%AE%8B%E8%BD%B6%E4%B8%89-%E6%9D%A8%E5%90%8E-1">1</a>、<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%AE%8B%E8%BD%B6%E4%B8%89-%E6%9D%A8%E5%90%8E-3">3</a>。</p></li>
<li><p><span id="宋轶三-吴后-7"></span>
见宋宁宗<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%AE%8B%E8%BD%B6%E4%B8%89-%E5%AE%8B%E5%AE%81%E5%AE%97-1">1</a>。</p></li>
<li><p><span id="宋轶三-吴后-8"></span>
宪圣既御帘政，则戒〔吴云壑〕公曰：「垂帘非我志也，不比大哥在时。谓孝宗。汝辈自此少出入，庶免干预内廷之谤。」其严待家人如此。《四朝闻见录》乙集。</p></li>
<li><p><span id="宋轶三-吴后-9"></span>
宪圣后在慈福，庆元丁巳，朝廷方卜郊，而后不豫，始犹自强起，曰：「上始郊，不可以吾故溷斋思。」敕左右勿奏。十一月乙巳，还御端门，肆眚竣事，趣驾至宫，而大渐矣。先是旬日忽寝疾，侍医进药，辄却之。咸请其故，喟然曰：「吾寿八秩，而以医累人耶？」意惩王泾之得罪也。《桯史》卷九。</p></li>
<li><p><span id="宋轶三-吴后-10"></span>
见宋高宗<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%AE%8B%E8%BD%B6%E4%B8%89-%E5%AE%8B%E9%AB%98%E5%AE%97-83">83</a>。</p></li>
<li><p><span id="宋轶三-吴后-11"></span>
初，皇后尝临《兰亭》帖，逸在人间。太傅醴泉观使咸宁郡王韩世忠以钱百万得之，识者以为真修禊所书，世忠表而献之。上徐验玺文，乃知为中宫异时临本。是日以赐保康军节度使吴益刊之于石。《皇朝中兴纪事本末》卷六十六。《南宋杂事诗》卷四引《中兴小录》。</p></li>
<li><p><span id="宋轶三-吴后-12"></span>
宪圣在南内，爱神怪幻诞等书。郭彖《暌车志》始出，洪景卢《夷坚志》继之。《贵耳集》卷上。</p></li>
<li><p><span id="宋轶三-吴后-13"></span>
宪圣太后喜清俭，令后苑进生菜，必采牡丹花片和之。又收杨花为鞋袜、毡褥之属。《南宋杂事诗》卷三引《山家清供》。</p></li>
<li><p><span id="宋轶三-吴后-14"></span>
宋宪圣后每治生菜，必于梅花下取落花杂之。《南宋杂事诗》卷四引《群芳谱》。</p></li>
</ol>
</div>
<div id="刘贵妃" class="section level2">
<h2>
<span class="header-section-number">13.3</span> 刘贵妃<a class="anchor" aria-label="anchor" href="#%E5%88%98%E8%B4%B5%E5%A6%83"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三-刘贵妃-1"></span>
高宗得刘锜奏，逆亮将戒日渡江，上以为忧。刘贵妃适侍，进曰：「刘锜妄传边事，教官家烦恼。」上正色责妃曰：「尔妇人女子，如何晓得？必有教尔欺我者。」斥妃出，不复召。《四朝闻见录》乙集。</p></li>
<li><p><span id="宋轶三-刘贵妃-2"></span>
见宋高宗<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%AE%8B%E8%BD%B6%E4%B8%89-%E5%AE%8B%E9%AB%98%E5%AE%97-77">77</a>。</p></li>
<li><p><span id="宋轶三-刘贵妃-3"></span>
〔金主〕亮每有图宋之意……曰：「向者梁说尝为朕言，宋有刘贵妃者，天下之绝色也。今一举而两得之，所谓因行掉手也。」《金小史》卷六。《南宋杂事诗》卷一。</p></li>
<li><p><span id="宋轶三-刘贵妃-4"></span>
黄筌《牡丹》一轴，后有「奉华」二印，刘贵妃之物也。《云烟过眼录》卷上。参见刘夫人<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%AE%8B%E8%BD%B6%E4%B8%89-%E5%88%98%E5%A4%AB%E4%BA%BA-1">1</a>、<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%AE%8B%E8%BD%B6%E4%B8%89-%E5%88%98%E5%A4%AB%E4%BA%BA-2">2</a>。</p></li>
</ol>
</div>
<div id="张贵妃-1" class="section level2">
<h2>
<span class="header-section-number">13.4</span> 张贵妃<a class="anchor" aria-label="anchor" href="#%E5%BC%A0%E8%B4%B5%E5%A6%83-1"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三-张贵妃-1"></span>
光尧幸径山……为龙君炷香，有五色蜥蝪出于塑像下，从光尧左肩直下，遂登右肩，旋圣体者数四，又拱而朝亦数四，光尧注视久之。蜥蜴复循宪圣圣体之半，拱而不数。时贵妃张氏亦缀宪圣，觊蜥蜴旋绕。僧至，讽经嗾之，宪圣亦祝曰：「菩萨如何不登贵妃身？」蜥蜴终不肯，竟入塑像下。妃惭沮，不复有私利。《四朝闻见录》甲集。</li>
</ol>
</div>
<div id="刘夫人" class="section level2">
<h2>
<span class="header-section-number">13.5</span> 刘夫人<a class="anchor" aria-label="anchor" href="#%E5%88%98%E5%A4%AB%E4%BA%BA"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三-刘夫人-1"></span>
刘夫人，字希，号夫人。建炎间掌内翰文字及写宸翰字，高宗甚眷之。亦善画，上用「奉华堂」印记。《书史会要》卷六。《清河书画舫》卷十上。《南宋杂事诗》卷一。</p></li>
<li><p><span id="宋轶三-刘夫人-2"></span>
〔王方庆得画〕前有「奉华」大小印，乃曾收拾刘娘子位者，后有一印云「闭关颂酒之裔」。《云烟过眼录》卷下。《志雅堂杂钞》卷上。</p></li>
</ol>
</div>
<div id="宋孝宗" class="section level2">
<h2>
<span class="header-section-number">13.6</span> 宋孝宗<a class="anchor" aria-label="anchor" href="#%E5%AE%8B%E5%AD%9D%E5%AE%97"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三-宋孝宗-1"></span>
孝宗本生母张夫人，一夕尝梦绛衣人自言崔府君，拥一羊，谓之曰：「以此为识。」已而有娠。及孝宗诞育之际，赤光照天，室中如昼。时秀王方为秀州嘉兴县丞，郡人皆以为丞廨遭火，久之，方知为张夫人免身。是岁丁未，其属为羊，又有前梦之应，故孝宗小字曰羊。《云谷杂纪》卷三。《南宋杂事诗》卷一引《埤雅广要》。《玉芝堂谈荟》卷一。</p></li>
<li><p><span id="宋轶三-宋孝宗-2"></span>
秀州外医张浩自云：少隷军籍，尝为杉清闸官虞候。一日晚，出郊过嘉兴县，忽覩丞厅赤光照天，疑为回禄，亟入视之。云「赵县丞之室适免身得雄」。是诞育孝宗也。《挥麈余话》卷一。</p></li>
<li><p><span id="宋轶三-宋孝宗-3"></span>
孝宗潜跃，在幼岁时，偶至秀州郡城外真如寺，登钟楼游戏。而僧徒先以蘧蒢覆空处，上悮履其上，遂并坠焉。旁观之人，失色无措，亟往视之，乃屹然立于席上，略无惊怖之状。此与夫国史所载太祖皇帝少年日人马俱堕，于汴都城楼者，若合一契焉。《挥麈三录》卷一。</p></li>
<li><p><span id="宋轶三-宋孝宗-4"></span>
绍兴壬子，诏知大宗正事安定郡王令畤，访求宗室伯字号七岁以下者十人，入宫备选。十人中，又择二人焉，一肥一癯，迺留肥而遣癯，赐银三百两以谢之。未及出，思陵忽云：「更子细观。」迺令二人叉手并立，忽一猫走前，肥者以足蹴之，上曰：「此猫偶尔而过，何为遽踢之？轻易如此，安能任重耶？」遂留癯而逐肥者。癯者乃阜陵也。肥者名伯浩，后终于温州都监。《挥麈余话》卷一。《南宋杂事诗》卷一引《合璧事类》。</p></li>
<li><p><span id="宋轶三-宋孝宗-5"></span>
见宋高宗<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%AE%8B%E8%BD%B6%E4%B8%89-%E5%AE%8B%E9%AB%98%E5%AE%97-88">88</a>。</p></li>
<li><p><span id="宋轶三-宋孝宗-6"></span>
孝宗与恩平郡王璩同养于宫中。孝宗英睿夙成，秦桧惮之，宪圣后亦主璩。高宗圣意虽有所向，犹未决。尝各赐宫女十人。史丞相浩时为普安府教授，即为王言：「上以试王，当谨奉之。」王亦以为然。阅数日，果皆召入。恩平十人皆犯之矣，普安者，完璧也。已而皆竟赐焉。上意遂定。《齐东野语》卷十一。《西湖游览志余》卷二。</p></li>
<li><p><span id="宋轶三-宋孝宗-7"></span>
见宋高宗<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%AE%8B%E8%BD%B6%E4%B8%89-%E5%AE%8B%E9%AB%98%E5%AE%97-69">69</a>。</p></li>
<li><p><span id="宋轶三-宋孝宗-8"></span>
高宗初过德寿宫，凡供奉人各拨一半，谓如御服所十人拨五人、丝鞋所八人拨四人之类。既拨住，内侍奏乞人补填，孝庙云：「更不须得，朕无所用此。国家赋财有限，若诸处收补填阙，须顿添数百人请受，国用何以支吾？」竟不复补。《经鉏堂杂志》卷一。</p></li>
<li><p><span id="宋轶三-宋孝宗-9"></span>
见胡铨<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html#%E5%AE%8B%E8%BD%B6%E4%B8%89%E5%8D%81%E4%B8%80-%E8%83%A1%E9%93%A8-25">25</a>。</p></li>
<li><p><span id="宋轶三-宋孝宗-10"></span>
隆兴初，孝宗锐志复古，戒燕安之鸩，躬御鞍马，以习劳事，倣陶侃运甓之意。时召诸将击鞠殿中，虽风雨亦张油帟，布沙除地。群臣以宗庙之重，不宜乘危，交章进谏，弗听。一日，上亲按鞠，折旋稍久，马不胜勚，逸入庑间，簷甚低，触于楣。侠陛惊嘑失色，亟奔凑，马已驰而过。上手拥楣，垂立，扶而下，神彩不动，顾指马所往，使逐之。殿下皆称万岁。盖与艺祖抵城挽鬃事，若合符节，英武天纵，固宜有神助也。《桯史》卷二。《西湖游览志余》卷二。</p></li>
<li><p><span id="宋轶三-宋孝宗-11"></span>
宋孝宗喜毬马，偶伤一目，金人遣使来庆寿，以千手千眼白玉观音为寿，盖寓相谑之意。上命迎入径山，邀使者同往，及寺门，住持僧说偈云：「一手动时千手动，一眼观时千眼观。幸自太平无一事，何须做得许多般。」使者闻之大惭。《湖海新闻夷坚续志》前集卷二。《小草斋诗话》卷四。《坚瓠补集》卷五。</p></li>
<li><p><span id="宋轶三-宋孝宗-12"></span>
寿皇在宫中，常一漆拄杖，宦官宫妾莫得睨视。尝游后苑，偶忘焉，特命小黄门取之。二人竭力曳以来，盖精铁也。上方有意中原，故阴自习劳苦如此。《鹤林玉露》甲编卷一。《西湖游览志余》卷二。《昨非庵日纂》二集卷十三。《宋稗类钞》卷一。</p></li>
<li><p><span id="宋轶三-宋孝宗-13"></span>
〔张〕浚时在盱眙，去宿尚四百里。传言金且至，遂亟渡淮入泗州，已而复退维扬。窘惧无策，遂解所佩鱼，假添差太平州通判张蕴古为朝议大夫，令使金求和。僚吏力止之，以为不可。乃奏乞致仕，又乞遣使求和。孝宗怒曰：「方败而求和，是何举错！」于是下诏罪己，有云：「朕明不足以见万里之情，智不足以择三军之帅，号令既乖，进退失律。」又云：「素服而哭殽陵之师，敢废穆公之誓；尝胆而雪会稽之耻，当怀勾践之图。」张浚降特进江淮东西路宣抚使，官属各夺二官。《齐东野语》卷二。</p></li>
<li><p><span id="宋轶三-宋孝宗-14"></span>
见宋高宗<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%AE%8B%E8%BD%B6%E4%B8%89-%E5%AE%8B%E9%AB%98%E5%AE%97-51">51</a>。</p></li>
<li><p><span id="宋轶三-宋孝宗-15"></span>
孝宗初年，规恢之志甚锐，而卒不得逞者，非特当时谋臣猛将凋丧略尽，财屈兵弱未可展布，亦以德寿圣志主于安静，不思违也。厥后蓄积稍羡，又尝有意用兵，祭酒芮国器奏曰：「陛下只是被数文腥钱使作，何不试打算了得几番犒赏。」上曰：「朕未知计也，待打算报卿。」后打算只了得十三番犒赏，于是用兵之意又寝。《鹤林玉露》丙编卷四。《宋稗类钞》卷一。</p></li>
<li><p><span id="宋轶三-宋孝宗-16"></span>
孝宗初政，袁孚为右正言。一日，亟请对，论北内有私酤，言颇切直，光尧闻之震怒。上严于养志，御批放罢，中使持玺封至堂。时陈文正当国，史文惠为参预，未知其倪，启封相顾罔测。文惠曰：「上新即位而首逐一谏官，未得其名，此决不可，请俟审奏。」翌日，遂朝，方扣榻以请，玉音峻厉，遽曰：「谓已行下矣，尚何留？」文惠奏曰：「陈康伯固欲速行，而臣不欲也。臣有千虑之一，愿留身以陈。」班退，文惠问孚何罪也，上谕以疏意曰：「是非所宜言，不逐何待。」曰：「陛下亦知德寿宫中无士人乎？」曰：「何谓也？」曰：「北内给事，无非阉人，是恶知大体？若非几个村措大在言路，时以正论折其萌芽，此曹冯依自恣，何所不至？」上竦而悟，天颜少和。文惠进曰：「不特此事，争臣无故赐罢，天下咸以为疑，而欲知其故。若以此为罪，则两宫之间且生，四方闻之，必谓陛下方以天下养，而使北内至于有此，非供亿不足而何？必不得已而去，当因其自请而听之可耳。」上释然霁威曰：「善。」将退，复前曰：「后之日，复当五日之朝，愿陛下试以意白去孚，傥可以上皇意留之，尤盛德事。」上许诺，既归自北宫，亟召文惠而谕之曰：「太上怒袁孚甚，朕所以亟欲去之。昨日方燕，太上赐酒一壶，亲书『德寿私酒』四字于上，使朕局蹐无所。」文惠曰：「此陛下之孝也，虽然，终不可暴其事。」居数日，孚请祠，得守永嘉郡。既而文惠又奏，谏官以直言去，非邦家之美，请以职名华其行。遂除直秘阁，外朝竟不及知。自是纤人知谮之不行，亦无复投隟者。《桯史》卷八。</p></li>
<li><p><span id="宋轶三-宋孝宗-17"></span>
见宋高宗<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%AE%8B%E8%BD%B6%E4%B8%89-%E5%AE%8B%E9%AB%98%E5%AE%97-55">55</a>。</p></li>
<li><p><span id="宋轶三-宋孝宗-18"></span>
见汪应辰<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html#%E5%AE%8B%E8%BD%B6%E4%B8%89%E5%8D%81%E4%B8%80-%E6%B1%AA%E5%BA%94%E8%BE%B0-9">9</a>。</p></li>
<li><p><span id="宋轶三-宋孝宗-19"></span>
见赵雄<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html#%E5%AE%8B%E8%BD%B6%E4%B8%89%E5%8D%81%E4%B8%89-%E8%B5%B5%E9%9B%84-7">7</a>。</p></li>
<li><p><span id="宋轶三-宋孝宗-20"></span>
淳熙中，张说颇用事，为都承旨。一日，奏欲置酒延众侍从。上许之，且曰：「当致酒肴为汝助。」说拜谢。退而约客，客至期毕集，独兵部侍郎陈良祐不至，说殊不平。已而，中使以上樽珍膳至，说为表谢，因附奏：「臣尝奉旨而后敢集客，陈良祐独不至，是违圣意也。」既奏，上忽顾小黄门言：「张说会未散否？」对曰：「彼既取旨召客，当必卜夜。」乃命再赐。说大喜，复附奏：「臣再三速良祐，迄不肯来。」夜漏将止，忽报中批陈良祐除谏议大夫。坐客方尽欢，闻之，怃然而罢。《齐东野语》卷一。《西湖游览志余》卷二。</p></li>
<li><p><span id="宋轶三-宋孝宗-21"></span>
见莫济<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html#%E5%AE%8B%E8%BD%B6%E4%B8%89%E5%8D%81%E4%B8%80-%E8%8E%AB%E6%B5%8E-1">1</a>。</p></li>
<li><p><span id="宋轶三-宋孝宗-22"></span>
石湖范至能成大，以中书舍人为祈请使，至虏庭，颇立节。葛王临辞有言曰：「天下是天下之天下，有德者得之。但使宋帝修德而已，不忧天下之不归。」寿皇所以圣德日新，基于此也。《贵耳集》卷上。</p></li>
<li><p><span id="宋轶三-宋孝宗-23"></span>
光尧既与子孝爱日隆，每问安北宫，间及治道。时孝宗锐志大功，新进逢意，务为可喜，效每落落。淳熙中，上益明习国家事，老成乡用矣。一日，躬朝德寿，从容醼，玉音曰：「天下事不必乘快，要在坚忍，终于有成而已。」上再拜，请书绅，归而大字揭于选德殿壁。辛丑岁，将廷策多士贡名者，或请时事于朝路间，闻其语而不敢形于大对，且虑于程文不妥帖，仅即其近似为主意，或曰持守，或曰要终。既而御集英胪唱，宰执进读，独有一卷子首曰：「天下未尝有难成之事，人主不可无坚忍之心。」上览而是之，遂为第一，盖亲擢也。《桯史》卷五。《宋稗类钞》卷一。</p></li>
<li><p><span id="宋轶三-宋孝宗-24"></span>
见陈亮<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%AE%8B%E8%BD%B6%E4%B8%89%E5%8D%81%E5%9B%9B-%E9%99%88%E4%BA%AE-5">5</a>。</p></li>
<li><p><span id="宋轶三-宋孝宗-25"></span>
淳熙中，孝宗及皇太子朝上皇于德寿宫，置酒赋诗为乐，从臣皆和。周益公诗云：「一丁扶火德，三合巩皇基。」盖高宗生于大观丁亥，孝宗生于建炎丁未，光宗生于绍兴丁卯故也。阴阳家以亥、卯、未为三合，一时用事，可谓切当。其后杨诚斋为光宗宫僚，时宁宗已在平阳邸，其《贺寿》诗云：「祖尧父舜真千载，禹子汤孙更一家。」又云：「天意分明昌火德，诞辰三世总丁年。」盖祖益公语也。《齐东野语》卷四。《西湖游览志余》卷二。《宋稗类钞》卷五。</p></li>
<li><p><span id="宋轶三-宋孝宗-26"></span>
乾道三年三月初十日，南内遣阁长至德寿宫奏知：「连日天气甚好，欲一二日间恭邀车驾幸聚景园看花，取自圣意选定一日。」太上云：「传语官家，备见圣孝，但频频出去，不惟费用，又且劳动多少人。本宫后园亦有几株好花，不若来日请官家过来闲看。」遂遣提举官同到南内，奏过遵依讫。次日进早膳后，车驾与皇后太子过宫起居二殿讫，先到灿锦亭进茶，宣召吴郡王、曾两府已下六员侍宴，同至后苑看花。……回至清姸亭看荼，就登御舟，绕堤闲游。亦有小舟数十只，供应杂艺、嘌唱、鼓板、蔬果，与湖中一般。太上倚阑闲看，适有双燕掠水飞过，得旨令曾觌赋之，遂进《阮郎归》云：「柳阴庭院占风光。呢喃春昼长。碧波新涨小池塘，双双蹴水忙。　萍散漫，絮飞扬。轻盈体态狂。为怜流水落花香，衔将归画梁。」既登舟，知合张抡进《柳梢青》云：「柳色初浓，余寒似水，纤雨如尘。一阵东风，縠纹微皱，碧沼鳞鳞。　仙娥花月精神，奏凤管、鸾弦鬭新。万岁声中，九霞杯内，长醉芳春。」曾觌和进云：「桃靥红匀，梨腮粉薄，鸳径无尘。凤阁凌虚，龙池澄碧，芳意鳞鳞。　清时酒圣花神，看内苑、风光又新。一部仙诏，九重鸾仗，天上长春。」各有宣赐。《武林旧事》卷七。《词林纪事》卷十二。</p></li>
<li><p><span id="宋轶三-宋孝宗-27"></span>
淳熙六年三月十五日，车驾过宫，恭请太上、太后幸聚景园。次日，皇后先到宫起居，入幕次换头面，候车驾至，供泛索讫，从太上、太后至聚景园。太上、太后至会芳殿降辇，上及皇后至翠光降辇，竝入幄次小歇。上邀两殿至瑶津少坐，进泛索。太上、太后竝乘步辇，官里乘马，遍游园中。再至瑶津西轩，入御筵，至第三盏，都管使臣刘景长供进新制《泛兰舟》曲破，吴兴祐舞，各赐银绢。上亲捧玉酒船上寿酒，酒满玉船，船中人物多能举动如活。太上喜见颜色，散两宫内官酒食，并承应人目子钱。遂至锦壁，赏大花，三面漫坡牡丹约千余丛，各有牙牌金字，上张大样碧油绢幕。又别剪好花様一千朵，安顿花架，并是水晶、玻璃、天青汝窑、金瓶，就中间沉香卓儿一只，安顿白玉碾花商尊，约高二尺，径二尺三寸，独插照殿红十五枝。进酒三杯，供应随驾官人、内官，并赐两面翠叶滴金牡丹一枝、翠叶牡丹、沉香柄金丝御书扇各一把。是日知合张抡进《壶中天慢》云：「洞天深处，赏娇红轻玉，高张云幕。国艳天香相竞秀，琼蕊清光如昨。露洗妖妍，风传馥郁，云雨巫山约。春浓如酒，五云台榭楼阁。　圣代道洽功成，一尘不动，四境无鸣柝。屡有丰年天助顺，基业增隆山岳。两世明君，千秋万岁，永享升平乐。东皇呈瑞，更无一片花落。」赐金杯盘、法锦等物，又进酒两盏。至清辉少歇。至翠光登御舟，入里湖，出断桥，又至真珠园，太上命尽买湖中龟鱼放生，并喧唤在湖卖买等人。内侍用小彩旗招引，各有支赐。时有卖鱼羮人宋五嫂对御自称东京人氏，随驾到此。太上特宣上船起居，念其年老，赐金钱十文、银钱一百文、绢十匹，仍令后苑供应泛索。……至申时，御舟稍泊花光亭，至会芳少歇。时太上已醉，官里亲扶上船，并乘轿儿还内。都人尽出观瞻，赞叹圣孝。《武林旧事》卷七。《西湖游览志余》卷三。《词林纪事》卷十。</p></li>
<li><p><span id="宋轶三-宋孝宗-28"></span>
〔淳熙六年〕九月十五日，明堂大礼。十三日，值雨，未时奏请宿斋。北内送天花藦菇、蜜煎山药、枣儿乳糖、巧炊火烧角儿等。十四日早，车驾诣景灵宫，回太庙宿斋。雨终日不止，午后太上遣提举至太庙传语：「官家连日祀事不易，所有十六日诣宫饮福，以阴雨泥泞劳顿，可免到宫行礼。天气阴寒，请官家善进御膳，频添御服。」圣旨遣合长回奏：「上感圣恩，至日若登楼肆赦时，依旧诣宫行礼。若值雨不登门时，续当奏闻。」至晚，雨不止，宣谕大礼使赵雄：「来早更不乘辂，止用逍遥辇诣文德殿致斋，一应仪仗排立，并行放免，从驾官并常服以从。」并遣御药奏闻北内：「来日为值雨，更不乘辂，谨遵圣旨，更不过宫行饮福礼。」太上令传语：「官家既不乘辂，此间也不出去看也。」大礼使赵雄虽已得旨，犹不许放散。上闻之曰：「来早若不晴时，有何面目？」雄闻之曰：「纵使不晴得罪，不过罢相耳。」坚执不肯放散。至黄昏后，雨止月明，上大喜，遣内侍李思恭宣谕大礼使，仍旧乘辂，再遣御药奏闻北内，以天晴仍旧乘辂，候登门肆赦讫，诣宫行饮福礼。……十六日，登门肆赦毕，车驾诣宫小次降辇，提举传太上皇圣旨，特减八拜，仍免至寿圣处饮福。行礼毕，略至绛华堂进泛索。知合张抡进《临江仙》词云：「闻道彤庭森宝仗，霜风逐雨驱云。六龙扶辇下青冥。香随鸾扇远，日映赭袍明。帘卷天街人顶戴，满城喜气氤氲。等闲散作八荒春。欲知天意好，昨夜月华新。」《武林旧事》卷七。《西湖游览志余》卷三。《词林纪事》卷十。</p></li>
<li><p><span id="宋轶三-宋孝宗-29"></span>
淳熙八年正月初二日，进早膳讫，遣皇太子到宫，恭请两殿并祇用轿儿，禁卫簇拥入内，官家亲至殿门恭迎，亲扶太上降辇，至损斋进茶。次至清燕殿闲看书画玩器。约午时初，后苑恭进酥酒，十色熬煮。午正二刻，就凌虚排当三盏，至萼绿华堂看梅。……未初，雪大下，正是腊前，太上甚喜，官家云：「今年正欠些雪，可谓及时。」太上云：「雪却甚好，但恐长安有贫者。」上奏云：「已令有司比去年倍数支散矣。」太上亦命提举官于本宫支拨官会，照朝廷数目发下临安府，支散贫民一次。又移至明远楼，张灯进酒，节使吴琚进喜雪《水龙吟》，词云：「紫皇高宴萧台，双成戏击琼包碎。何人为把，银河水翦，甲兵都洗。玉样乾坤，八荒同色，了无尘翳。喜冰消太液，暖融𫛛鹊，端门晓、班初退。圣主忧民深意，转鸿钧、满天和气。太平有象，三宫二圣，万年千岁。双玉杯深，五云楼迥，不妨频醉。细看来、不是飞花，片片是、丰年瑞。」上大喜，赐镀金酒器二百两，细色段匹，复古殿香羔儿酒等。太后命本宫歌板色歌此曲进酒，太上尽醉。至更后，宣轿儿入便门，上亲扶太上上辇还宫。《武林旧事》卷七。《西湖游览志余》卷三。《词林纪事》卷十一。</p></li>
<li><p><span id="宋轶三-宋孝宗-30"></span>
淳熙九年八月十五日，驾过德寿宫起居，太上留坐至乐堂进早膳毕，命小内侍进彩竿垂钓。上皇曰：「今日中秋，天气甚清，夜间必有好月色，可少留看月了去。」上恭领圣旨。……晚宴香远堂，堂东有万岁桥，长六丈余，竝用吴璘进到玉石甃成，四畔雕镂阑槛，莹彻可爱。桥中心作四面亭，用新罗白罗木盖造，极为雅洁。大池十余亩，皆是千叶白莲。凡御榻、御屏、酒器、香匲、器用，竝用水晶。南岸列女童五十人奏清乐，北岸芙蓉冈一带，竝是教坊工，近二百人。待月初上，箫韶齐举，缥缈相应，如在霄汉。既入座，乐少止。太上召小刘贵妃独吹白玉笙《霓裳中序》，上自起执玉杯，奉两殿酒，并以垒金嵌宝注椀杯盘等赐贵妃。侍宴官开府曾觌恭上《壶中天慢》一首云：「素飇飏碧，看天衢稳送，一轮明月。翠水瀛壶人不到，比似世间秋别。玉手瑶笙，一时同色，小按霓裳叠。天津桥上，有人偷记新阕。　当日谁幻银桥，阿瞒儿戏，一笑成痴绝。肯信群仙高宴处，移下水晶宫阙。云海尘清，山河影满，桂冷吹香雪。何劳玉斧，金瓯千古无缺。」上皇曰：「从来月词不曾用金瓯事，可谓新奇。」赐金束带、紫番罗水晶注椀一副。上亦赐宝盏古香。至一更五点还内。是夜隔江西兴，亦闻天乐之声。《武林旧事》卷七。《尧山堂外纪》卷五十九。《坚瓠补集》卷三。《词林纪事》卷十二。</p></li>
<li><p><span id="宋轶三-宋孝宗-31"></span>
淳熙十年八月十八日，上诣德寿宫，恭请两殿往浙江亭观潮。进早膳讫，御辇檐儿及内人车马，竝出候潮门，先命修内司于浙江亭两旁抓缚席屋五十间，至是竝用彩缬幕帟。得旨，从驾百官，各赐酒食，竝免侍班，从便观看。先是澉浦金山都统司水军五千人抵江下，至是又命殿司新刺防江水军临安府水军竝行阅试军船，摆布西兴、龙山两岸，近千只。管军官于江面分布五阵，乘骑弄旗，标枪舞刀，如履平地，点放五色烟炮满江，及烟收炮息，则诸船尽藏，不见一只。奉圣旨，自管军官以下，竝行支犒一次。自龙山已下，贵邸豪民，彩幕凡二十余里，车马骈阗，几无行路。西兴一带，亦皆抓缚幕次，彩绣照江，有如铺锦。市井弄水人，有如僧儿、留住等凡百余人，皆手持十幅彩旗，踏浪争雄，直至海门迎潮。又有踏混木、水傀儡、水百戏、撮弄等，各呈伎艺，竝有支赐。太上喜见颜色，曰：「钱塘形胜，东南所无。」上起奏曰：「钱塘江潮，亦天下所无有也。」太上宣谕侍宴官，令各赋《酹江月》一曲，至晚进呈，太上以吴琚为第一，其词云：「玉虹遥挂，望青山隐隐，一眉如抹。忽觉天风吹海立，好似春霆初发。白马凌空，琼鼇驾水，日夜朝天阙。飞龙舞凤，郁葱环拱吴越。此景天下应无，东南形胜，伟观真奇绝。好似吴儿飞彩帜，蹴起一江秋雪。黄屋天临，水犀云拥，看击中流楫。晚年波静，海门飞上明月。」两宫竝有宣赐。至月上还内。《武林旧事》卷七。《西湖游览志余》卷三。《词林纪事》卷十一。</p></li>
<li><p><span id="宋轶三-宋孝宗-32"></span>
思陵神舆就祖道祭，陈设穷极工巧。百官奠哭，纸钱差小，官家不喜。谏官以为俗用纸钱，乃释氏使人以过度其亲者，恐非圣主所宜以奉宾天也。今上抵于地曰：「邵尧夫何如人？而祭先亦用纸钱。岂生人处世如汝，能日不用一钱否乎？」《枫窗小牍》卷下。</p></li>
<li><p><span id="宋轶三-宋孝宗-33"></span>
〔孝宗〕居高宗丧，百日后，尚食进素饍，毁瘠特甚。吴夫人者，潜邸旧人也，屡以过损为言，上坚不从。一日，密谕尚食内侍云：「官家食素多时，甚觉清瘦，汝辈可自作商量。」于是密令苑中，以鸡汁等杂之素馔中以进。上食之觉爽，询所以然，内侍恐甚，以实告。上大怒，即欲见之施行。皇太后闻之，亟过宫力解之。乃出吴差户于外，内侍等罢职有差。《齐东野语》卷一。《西湖游覧志余》卷二。</p></li>
<li><p><span id="宋轶三-宋孝宗-34"></span>
见吴后<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%AE%8B%E8%BD%B6%E4%B8%89-%E5%90%B4%E5%90%8E-3">3</a>。</p></li>
<li><p><span id="宋轶三-宋孝宗-35"></span>
慈福庆寿，寿皇新作一袍，刺绣甚华，慈福见之云：「哥哥寻常不曾着此衣服，今何故如此？」寿皇对云：「政为妈妈万寿献杯之故。」慈福云：「哥哥可谓孝顺。」喜形天颜。寿皇亲捧寿杯，慈福不举手，就以口饮，感动之极，至于涕下。翌日，取此御袍匮藏之，云：「此我儿子孝顺，为我献寿，特为此服也。」《经鉏堂杂志》卷一。</p></li>
<li><p><span id="宋轶三-宋孝宗-36"></span>
黄洽德润事阜陵为台谏，执政未尝有大建明，或议其循默。淳熙末，上将内禅。一日，朝退，留二府赐坐，从容谕及倦勤之意，诸公交赞，公独无语。上顾曰：「卿以为何如？」对曰：「皇太子圣德，诚克负荷。顾李氏不足母天下，宜留圣虑。」上愕然色变。公徐奏：「陛下问臣，臣不敢自默。然臣既出此语，自今不得复觐清光，陛下异日思臣之言，欲复见臣，亦不可得矣。」退即求去甚力，以大资政知潭州。后寿皇在重华宫，每抚几叹曰：「悔不用黄洽之言。」或至泪下。《齐东野语》卷十一。《宋稗类钞》卷六。</p></li>
<li><p><span id="宋轶三-宋孝宗-37"></span>
光皇春秋已富，又自东宫尹天府入侍重华，从容启上曰：「有赠臣以乌髭药者，臣未敢用。」上语光皇曰：「正欲示老成于天下，何以此为？」盖重华方奉德寿，重惜两宫之费，故至德寿登假而后即授光皇以大位。其脱屣万乘，盖有待也。《四朝闻见录》乙集。</p></li>
<li><p><span id="宋轶三-宋孝宗-38"></span>
淳熙己酉，孝宗倦勤，光宗登极，群臣奉表请以诞圣日为重明节，如故事。时有术者以拆字自名，言世人吉凶事迹，无不奇中。因语人曰：「近得邸报乎？节号重明，非佳名也。其文为二千日，兆在是矣。」闻者掩耳而走，既而甲寅之事果如其言。《东南纪闻》卷二。《西湖游览志余》卷二。</p></li>
<li><p><span id="宋轶三-宋孝宗-39"></span>
近珰奏当修重华宫，旧例须关朝廷出钱，下临安转运司应副，寿皇云：「我在南内，岂不知朝廷无钱？临安转运司亦窘。向来高宗缘德寿宫阙钱，所以朝廷极力应副，今我与嗣君是一家事，此间并无用钱处，所积甚多，只用宫中钱修，不必关闻南内」。遂以重华库钱计料翻盖，更不官差一匠及一夫。《经鉏堂杂志》卷一。</p></li>
<li><p><span id="宋轶三-宋孝宗-40"></span>
孝庙既过重华宫，有一浄斋，终日宴坐其间。止有一卓案，上沓书籍一部、圆砚一只、笔两管、墨一锭、纸两轴，四旁无他物。近珰尝奏：「高宗留下宝器图书不可数计，陛下当时取观玩，略享之。」孝庙云：「不然，高庙渡江，成中兴之业，功德盛大，故合享此。朕无功德，岂可享用？」珰云：「留在库藏，久必朽蠹，取而观玩，何损也？」孝庙云：「此皆是直钱之物，高庙所宝，万一将出，或至损坏，便是不能守也。」至后皆锁闭不启。《经鉏堂杂志》卷一。《西湖游览志余》卷二。《宋稗类钞》卷一。</p></li>
<li><p><span id="宋轶三-宋孝宗-41"></span>
元夕后三日，宣嗣秀王及其诸子宴集。坐间，寿皇云：「闻得外间鼓吹喧阗，想是民间欢乐。」嗣秀王对云：「此不可强。」寿皇云：「此如何强得？」嗣秀王云：「缘连年丰稔，民间稍康，所以致此。」寿皇云：「是，是。」嗣秀王因问：「元夕，寿皇圣帝对此良辰美景亦领略之否？」寿皇云：「十四日，嗣帝过此排当，十五日不饮。」嗣秀王云：「是夕如何度？」寿皇云：「是夜鼓琴两曲，人报月色甚佳，遂出，巡檐赏月。已而饮汤一杯，至二鼓就寝。大凡饮酒不可连日，令人神思不清。」又云：「人主没人道得，若不自制禁，任意恣纵，何所不可，非独酒一事也。」《经鉏堂杂志》卷一。</p></li>
<li><p><span id="宋轶三-宋孝宗-42"></span>
光庙逾年不朝东内，寿皇怏怏。一日登朝堂露台，闻委巷小儿争鬬呼赵官家者。寿皇曰：「朕呼之尚不至，尔枉自叫。」凄然不乐，自此浸不豫。《朝野遗记》。《西湖游览志余》卷二。《宋稗类钞》卷六。</p></li>
<li><p><span id="宋轶三-宋孝宗-43"></span>
寿皇极简严，不甚发语，虽宴集，拱手终席，对诸珰不呼其名，止呼其官而已。《经鉏堂杂志》卷一。</p></li>
<li><p><span id="宋轶三-宋孝宗-44"></span>
高宗、孝宗在御，每三年大比下诏，先一日，奉诏露天默祷曰：「朝廷用人，别无他路，止有科举，愿天生几个好人来辅助国家。」及进殿试策题，临轩唱名，必三日前精祷于天。《贵耳集》卷下。《西湖游览志余》卷二。</p></li>
<li><p><span id="宋轶三-宋孝宗-45"></span>
孝皇朝不许宰相进拟乡人，王丞相在相位八年，林大中亦乡人，八年不得除命。《贵耳集》卷下。</p></li>
<li><p><span id="宋轶三-宋孝宗-46"></span>
宋孝宗时，蜀士许志仁在临安袁家汤店止泊，觅差遣，淹某年余，囊箧殆尽。每见士大夫则鞠躬相揖，人皆悯其穷困，或予以三券五券，惟借此自给。一夕，孝宗与曾参政从龙微行，入袁店吃汤，志仁揖之甚恭。孝宗心念此人何敬我如此，故遗下一扇与之，志仁即以扇赶逐奉还，又如法一揖。孝宗问：「公何处人？在此何为？」志仁言：「某蜀人，在此待差遣，不觉日久，困穷甚矣。」孝宗又问年月日时，又适与上合。孝宗曰：「曾参政欠阆州太守黄金二十两，明日以书荐汝去彼处受差辟，汝可移此金作果囊归。」志仁大感。孝宗复以志仁命在瓦子里与人算，星翁云：「此是主上命。」孝宗曰：「此蜀中一许文命。」星翁曰：「若果然，则目下亦遇大贵超升。」孝宗归，明日御笔批令志仁交阆州知州事，前任官改除利州西路提刑，并以金二十两予之，令曾参政密封与之。志仁不之知，归见阆州守拆。守拆开，方知是主上御笔而谢恩。《湖海新闻夷坚续志》前集卷一。</p></li>
<li><p><span id="宋轶三-宋孝宗-47"></span>
孝皇圣明，亦为左右者所惑。有一川官得郡陛辞，有宦者奏知：「来日有川知州上殿，官家莫要笑。」寿皇问：「如何不要笑？」「外面有一语云： 裹上幞头西字脸，恐官家见了笑，只得先奏。」所谓知州者，面大而横阔，故有此语。来日上殿，寿皇一见，忆得先语，便笑：「卿所奏不必宣读，容朕宫中自看。」愈笑不已。其人在外曰：「早来天颜甚悦，以某奏劄称旨。」殊不知西字脸先入之言，所以动寿皇之笑也。《贵耳集》卷下。《宋稗类钞》卷六。</p></li>
<li><p><span id="宋轶三-宋孝宗-48"></span>
寿皇赐宰执宴，御前杂剧妆秀才三人，首问曰：「第一秀才仙乡何处？」曰：「上党人。」次问：「第二秀才仙乡何处？」曰：「泽州人。」又问：「第三秀才仙乡何处？」曰：「湖州人。」又问：「上党秀才，汝乡出甚生药？」「某乡出人参。」次问：「泽州秀才，汝乡出甚生药？」「某乡出甘草。」次问：「湖州出甚生药？」「出黄蘖。」「如何湖州出黄蘖？最是黄蘖苦人。」当时皇伯秀王在湖州，故有此语。寿皇即日召入，赐第奉朝请。《贵耳集》卷下。</p></li>
<li><p><span id="宋轶三-宋孝宗-49"></span>
何自然中丞上疏，乞朝廷并库，寿皇从之。方且讲究未定。御前有燕，杂剧伶人妆一卖故衣者，持裤一腰，只有一只裤口。买者得之，问：「如何着？」卖者云：「两脚并做一裤口。」买者云：「裤却并了，只恐行不得。」寿皇即寝此议。《贵耳集》卷下。</p></li>
<li><p><span id="宋轶三-宋孝宗-50"></span>
德寿中兴之后，寿皇嗣服之时，《庄》、《老》二书，未尝不在几格间。或得一二缁黄之讲说，息兵爱民，不事纷华，深得简淡之道。外庭儒者，多以此箴规，惟吕东莱言之甚切。尝读《中庸》、《大学》之书，不当流异端之学。殊不知圣心自与此理圆明，虽曰异端，自有理到处。尊经之意，不得不严。《贵耳集》卷上。</p></li>
<li><p><span id="宋轶三-宋孝宗-51"></span>
高宗丝鞋两日一易，御服三日一易。孝宗丝鞋两月一易，御服弊则易之，或时浣濯补纫。《经鉏堂杂志》卷一。</p></li>
<li><p><span id="宋轶三-宋孝宗-52"></span>
孝宗圣性简俭，虽古帝王未有也。周必大时直宿禁林，夜召周以入，谓必大曰：「多时不与卿说话。」赐必大坐。上耳语黄门，黄门出，则奉金缶贮酒，泻入金屈卮，玉小楪贮枣，用金绿青窑器承以玳瑁托子，中浸羊弦线，清可鉴。酒仅一再行。上曰：「未及款曲。」必大归语其家，叹上之简俭。翌日遂拜政地云。《四朝闻见录》乙集。</p></li>
<li><p><span id="宋轶三-宋孝宗-53"></span>
孝宗即位之初，出内府宝玉三品，寘于天竺寺观音道场。明年，御制赞曰：「猗欤大士，本自圆通。示有言说，为世之宗。明照无二，等观以慈。随感即应，妙不可思。」上之博通内典如此。《四朝闻见录》甲集。</p></li>
<li><p><span id="宋轶三-宋孝宗-54"></span>
孝宗幸天竺及灵隐，有辉僧相随。见飞来峰，问辉曰：「既是飞来，如何不飞去？」对曰：「一动不如一静。」又有观音像手持数珠，问曰：「何用？」曰：「要念观音菩萨。」问：「自念则甚？」曰：「求人不如求己。」因进《圆觉经》二句：「使虚妄心若无，六尘则不能有。」经本四字一句，以三句合而为二句，孝宗大喜。《贵耳集》卷上。</p></li>
<li><p><span id="宋轶三-宋孝宗-55"></span>
孝宗晚慕达摩学，尝召问住静慈僧光曰：「佛入山修道六年，所成何事？」光对曰：「臣将谓陛下忘却。」颇称旨。光意盖以孝宗即佛。《四朝闻见录》乙集。</p></li>
<li><p><span id="宋轶三-宋孝宗-56"></span>
宋佛照禅师奏对孝宗皇帝云：「欲得径捷，须离却语言文字，真实参究。所以古德道： 念得《楞严》、《圆觉经》，犹如涧水响泠泠。有人问著西来意，恰似蚊咬铁钉。」上曰：「直是难入。」师云：「正好著力。」《宗门统要续集》。</p></li>
<li><p><span id="宋轶三-宋孝宗-57"></span>
灵隐瞎堂远禅师，孝宗皇帝问云：「前日睡梦中，忽闻钟声，遂觉，未知梦与觉是如何？」师云：「陛下问梦中底？觉来底？若问觉来底，如今正是寐语。若问梦中底，梦觉无殊，教谁分别，梦即是幻，知幻即离，离幻即觉，觉心不动，所以道若能转物，即同如来。」帝曰：「觉幻皆非，且钟声向甚处起？」师云：「从陛下闻处起。」帝大悦。《宗门统要续集》。</p></li>
<li><p><span id="宋轶三-宋孝宗-58"></span>
孝宗圣性超诣，靡所弗究厥旨，尤精内景，时诏山林修养者入都，寘之高士寮，人因称之曰「某高士」。……易如刚最后洒扫高士堂，亦称高士，去其徒无甚异，唯善于趋谒，以故史越王、尤锡山、杨诚斋、陆三山颇与之游。陆公尝以斋宿竹宫，因叩其庐。有二苍童对弈，微闻松风间有琴丝棋弈声。陆公心羡，以为是何异神仙之居，叩二苍童，愿见高士，童答以高士已出，去某御药处。中贵人也。陆因叹息曰：「高士亦见御药耶？」笑而出。《四朝闻见录》丙集。《南宋杂事诗》卷七。</p></li>
<li><p><span id="宋轶三-宋孝宗-59"></span>
孝宗闻有拆字者多验，书一「问」字，左右皆斜，其人曰：「此非官家而谁，左看也是君，右看也是君。」《湖海新闻夷坚续志》补遗。</p></li>
<li><p><span id="宋轶三-宋孝宗-60"></span>
寿皇未尝忘中兴之图，有《新秋雨霁》诗云：「平生雄武心，览镜朱颜在。岂惜尝忧勤，规恢须广大。」曾作《春赋》，有曰：「予将观登台之熙熙，包八荒之为家。穆然若东风之振槁，洒然若膏雨之萌芽。生生之德，无时不佳，又何羡乎炫目之芳华。」示徐本中，命其校订。曾觌因谮徐云：「上《春赋》，本中在外言曾为润色。」寿皇颇不悦。《贵耳集》卷上。</p></li>
<li><p><span id="宋轶三-宋孝宗-61"></span>
见苏轼<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html#%E5%AE%8B%E8%BD%B6%E4%BA%8C%E5%8D%81%E4%BA%8C-%E8%8B%8F%E8%BD%BC-367">367</a>。</p></li>
<li><p><span id="宋轶三-宋孝宗-62"></span>
见苏轼<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html#%E5%AE%8B%E8%BD%B6%E4%BA%8C%E5%8D%81%E4%BA%8C-%E8%8B%8F%E8%BD%BC-368">368</a>。</p></li>
<li><p><span id="宋轶三-宋孝宗-63"></span>
见苏轼<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html#%E5%AE%8B%E8%BD%B6%E4%BA%8C%E5%8D%81%E4%BA%8C-%E8%8B%8F%E8%BD%BC-369">369</a>。</p></li>
<li><p><span id="宋轶三-宋孝宗-64"></span>
见洪迈<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html#%E5%AE%8B%E8%BD%B6%E4%B8%89%E5%8D%81%E4%BA%8C-%E6%B4%AA%E8%BF%88-9">9</a>。</p></li>
<li><p><span id="宋轶三-宋孝宗-65"></span>
见洪迈<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html#%E5%AE%8B%E8%BD%B6%E4%B8%89%E5%8D%81%E4%BA%8C-%E6%B4%AA%E8%BF%88-10">10</a>。</p></li>
<li><p><span id="宋轶三-宋孝宗-66"></span>
见张孝祥<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html#%E5%AE%8B%E8%BD%B6%E4%B8%89%E5%8D%81%E4%B8%80-%E5%BC%A0%E5%AD%9D%E7%A5%A5-15">15</a>。</p></li>
<li><p><span id="宋轶三-宋孝宗-67"></span>
孝宗坐侧有牙签凡二十，半白半绿。酒至，出白签，斟止半杯；出绿签，则满泛。一席之间用绿签，止二三而已。《姚氏残语》。《经鉏堂杂志》卷一。《南宋杂事诗》卷六。</p></li>
<li><p><span id="宋轶三-宋孝宗-68"></span>
孝宗尝患痢，众医不效，德寿忧之，过宫偶见小药局，遣中使询之曰：「汝能治痢否？」曰：「专对科。」遂宣之至。请问得病之由，语以食湖蟹多，故致此疾，遂令胗脉。医曰：「此冷痢也，其法用新米、藕节，细研以热酒调服。」如其法，杵细酒调，数服而愈。德寿乃大喜，就以金杵臼赐之，乃命以官。至今呼为金杵臼严防御家，可谓不世之遇。《船窗夜话》。《稗史》。《南宋杂事诗》卷一。</p></li>
<li><p><span id="宋轶三-宋孝宗-69"></span>
寿皇使御前画工写曾海野喜容，带牡丹一枝，寿皇命徐本中作赞云：「一枝国艳，两鬓东风。」寿皇大喜。《贵耳集》卷下。</p></li>
</ol>
</div>
<div id="谢-后" class="section level2">
<h2>
<span class="header-section-number">13.7</span> 谢　后<a class="anchor" aria-label="anchor" href="#%E8%B0%A2-%E5%90%8E"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三-谢后-1"></span>
旧制，皇帝曰御膳，中宫曰内膳。自寿成皇后初立，恳辞内膳，诏权罢。今中宫因之。《老学庵笔记》卷二。</li>
</ol>
</div>
<div id="宋光宗" class="section level2">
<h2>
<span class="header-section-number">13.8</span> 宋光宗<a class="anchor" aria-label="anchor" href="#%E5%AE%8B%E5%85%89%E5%AE%97"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三-宋光宗-1"></span>
三王得，不知何许人，亦无姓名。带杭音，额角中有刺字，意拣罢军员也。头蓬面垢，或数日不食，莫迹其止宿。……光宗始开王社，位为第三。孝宗储副之位未知孰授。一日，三王得于道中前邀王车，卫者拽之。王问为谁，但连称：「三王得，三王得。」王悟其兆，纵使去。既即大位，命入中禁赐命，不拜而出。《四朝闻见录》乙集。</p></li>
<li><p><span id="宋轶三-宋光宗-2"></span>
庄文既薨，孝庙白德寿扶立光宗。宣琐之夕，德寿故召魏王宴宿宫中，洎次日归邸，则储册已行，而魏邸出麻之宣城矣。复见高庙，亦有愠言曰：「翁翁留恺，却使三哥越次做太子。」帝语塞，漫戏抚之曰「儿谓官家好做，做时烦恼」云。《朝野遗记》。《西湖游览志余》卷二。</p></li>
<li><p><span id="宋轶三-宋光宗-3"></span>
绍熙在鹤禁，有意受禅，而终难发言也，数击鲜于慈福，后询近侍：「大哥屡排当，何故？」旁侧有奏曰：「意欲娘娘为趣上耳。」后笑。寿皇至东内，从容间，语：「官家也好早取乐，放下与儿曹。」上曰：「臣久欲尔，但孩儿尚小，未经历，故不能即与之。不尔，则自快活多时矣。后来储邸，度长乐必已及之矣。」备具状为寿者再。后不能已，语之曰：「吾亦尝谕乃翁，渠所见又尔。」光宗岸帻禀后曰：「臣已发白，尚以为童，则罪过翁翁。」后无语，盖谓高庙逊寿皇于盛年也。《朝野遗记》。《西湖游览志余》卷二。</p></li>
<li><p><span id="宋轶三-宋光宗-4"></span>
皇甫履，绍兴中赐隐于江州庐山，高宗名其所居曰清虚庵。光宗在东宫日，尝问履山中所乏。履曰：「山中无所缺，但去水差远，汲取颇劳。」光宗因大书「神泉」二字遗之，云：「持归，随意凿一泉。」履归，乃于庵之侧穿一小井，方施畚锸而泉已涌至，遂毕工。至今深才二三尺，味甘洌，尤宜瀹茗。《云谷杂纪》卷三。</p></li>
<li><p><span id="宋轶三-宋光宗-5"></span>
见陈亮<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html#%E5%AE%8B%E8%BD%B6%E4%B8%89%E5%8D%81%E5%9B%9B-%E9%99%88%E4%BA%AE-7">7</a>。</p></li>
<li><p><span id="宋轶三-宋光宗-6"></span>
光宗万几之暇，留意香品，合和奇香，号「东阁云头香」，其次则「中兴复古香」。《南宋杂事诗》卷一引《香乘》。</p></li>
<li><p><span id="宋轶三-宋光宗-7"></span>
绍熙二年辛亥，十一月壬申，光宗初祀圜丘。先是，贵妃黄氏有宠，慈懿李后妬之。至是，上宿斋宫，乘间杀之，以暴卒闻，上不胜骇愤。及行礼，值大风雨，黄坛灯烛尽灭，不成礼而罢。上以为获罪于天，且惮寿皇谴怒，忧惧不宁，遂得心疾，归卧青城殿。寿皇知其事，轻舆径至幄殿，欲慰勉之。直上寐，戒左右使勿言。既寤，小黄门奏寿皇在此，上矍然惊起，下榻叩头请罪。寿皇再三开谕，终不怿。自是喜怒不常，不复视朝矣。至三年二月，疾稍平，诣重华宫起居。《齐东野语》卷三。</p></li>
<li><p><span id="宋轶三-宋光宗-8"></span>
见李后<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%AE%8B%E8%BD%B6%E4%B8%89-%E6%9D%8E%E5%90%8E-1">1</a>。</p></li>
<li><p><span id="宋轶三-宋光宗-9"></span>
见李后<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%AE%8B%E8%BD%B6%E4%B8%89-%E6%9D%8E%E5%90%8E-2">2</a>。</p></li>
<li><p><span id="宋轶三-宋光宗-10"></span>
寿皇疾甚，留正请上侍疾，挽裾随至福宁殿，泣而出。既而宰执以所请不从，乞出。光宗传旨，令宰执尽出，于是俱至浙江亭待罪。知合韩侂胄奏请自往宣押入城，于是宰执入，各还第。国史《赵汝愚传》云：「孝宗令嗣秀王传意，令宰执复入。」非实。复请过宫，许之。至期，过午，有旨放仗。当是时，诸公引裾恸哭，朝士日相聚于道宫佛寺集议，百司皂隶，造谤譌传，学舍草茅，争相伏阙。刘过改之一书，至有「生灵涂炭，社稷丘墟」之语。且有诗云：「从教血染长安市，一枕清风卧钓矶。」扰扰纷纷，无所不至。《齐东野语》卷三。</p></li>
<li><p><span id="宋轶三-宋光宗-11"></span>
〔绍熙五年六月〕十三日，寿皇大殓，车驾不至，无与成服，人情忧惧。留正等遂奏请宪圣代行祭奠之礼，以安人心。往反数四，始得太皇圣旨：「皇帝以疾，听就内中成服，太皇太后代行祭奠之礼，宰相百官就重华宫成服。」正等遂成服遵行之。然中外人情汹汹，以祸在旦夕。近习巨室，竞辇金帛藏匿村落。而朝士中如项安世等，遁去者数日。如李详等，搬家归乡者甚众。侍从至欲相率出城。于是留正等连疏乞立太子，以重国本。二十四日晚，御批云「甚好」。次日，宰执拟立太子指挥进入。御笔批：「依付学士院降诏。」是晚，又御批云：「历事岁久，念欲退闲。」留正见之惧。以为初正请立太子，今乃有退闲之语，何邪？会次日朝临，仆于殿庭伤足，正疑为不祥。先是，正尝从善轨革者问命，有兔伏草、鸡自焚之象。及此，谓所知曰：「上卯生，吾酉生，前语验矣。」遂力请罢免，出城俟命。《齐东野语》卷三。</p></li>
<li><p><span id="宋轶三-宋光宗-12"></span>
见宋宁宗<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%AE%8B%E8%BD%B6%E4%B8%89-%E5%AE%8B%E5%AE%81%E5%AE%97-1">1</a>。</p></li>
<li><p><span id="宋轶三-宋光宗-13"></span>
光宗既退居，每恨既往时成败，瞑目瞋骂，或恸哭。寿仁后辄奉觞以解陶之，以是为常。虽宫门外事不欲动其心，然久亦觉知矣。初郊祀成，恭谢回銮，御乐声达于内。光宗问其事，后曰：「市井为乐耳。」帝怒曰：「尔欺我，至是尚尔邪！」挥之以肱，后仆于𫔶，自是遂得疾。《朝野遗记》。《西湖游览志余》卷二。</p></li>
</ol>
</div>
<div id="李-后" class="section level2">
<h2>
<span class="header-section-number">13.9</span> 李　后<a class="anchor" aria-label="anchor" href="#%E6%9D%8E-%E5%90%8E"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三-李后-1"></span>
皇甫真人号为有道术，善风鉴。高宗闲因大雪中召入，以手提其所衣缯絮至数袭，谓皇甫曰：「先生何怕冷耶？」皇甫从容对曰：「臣闻顺天者昌。」时逆亮谋南寇，故皇甫以对，上大悦。后又自出山来见，上叩其所以来，则曰：「做媒来。臣为陛下寻得个好孙息妇。」上问为谁，则以慈懿皇后，大将之子，生于营中，生之日有黑凤仪于营前大黑石上。人谓凤，实鸑鷟，石则元王。慈懿小字凤娘，盖本于此。后既为太子妃，至诉太子左右于高、孝两宫，高宗不怿，谓宪圣曰：「终是将种，吾为皇甫所误。」孝宗屡训妃：「宜法大妈妈即宪圣。螽斯之行。汝只管与太子争，吾宁废汝。」上欲惧之，未尝真欲废之也。因惊愤，疑其说出于宪圣。会光宗即位，大恶近习，忽手批付内侍省，取其尤黠者首级。其党亟奔诉于重华，迨有教曰：「吾儿息怒。」光皇虽即奉旨，而词色加怒，意欲他日尽诛此曹。由是宦者相惧，而谋所以闲三宫者。光皇适感心疾，久缺定省。重华忧之，得草泽良药为一大丸，疾可立愈。欲宣赐，恐为后所沮，俟光皇问安，即面授之。宦官因闲慈懿云：「太上只等官家过宫，便赐药。」后使觇北宫，果有药，后遂持嘉王泣而诉之上，上由此坚不肯诣太上。先是，上之未疾也，尝独幸聚景，两制俱扈从，惟吴琚待制以疾在告。上将进酒于荼花下，言者飞章交至，谓太上每出幸外苑，必恭请光尧。上方怒言者，遂以重华亦有不曾恭请光尧之时以语从臣。适太上命黄门持玉卮暨宜劝以赐，会上怒未怠，以手颤误触卮于地。黄门归奏，遂隐言者之事，但云：「官家才见太上传宣，即大怒碎卮矣。」每太上游幸，上必进劝，会太上奉宪圣幸东园阅市而上偶不记，太上左右阴飏鸡数十，故使捉之不获，乃相与大呼曰：「今日捉鸡不著。」盖临安以俟人饮食为「捉鸡」，故以此激太上怒。太上阳若不闻，而玉色微变。自上以疾不诣北宫，至孝宗大渐，终勿克执丧，与宪圣垂殁而莫有尝药，皆后为宦者所误云。《四朝闻见录》乙集。</p></li>
<li><p><span id="宋轶三-李后-2"></span>
重华闻上疾，自临大内抚视，上噤不知人，但张口呓言耳。寿皇忧且怒，呼李后而数之云：「宗庙社稷之重，汝不谨视上，使之至此，今将奈何？」一时忿极，遽曰：「万一不复，当族汝家。」既将往东朝，召留正责之曰：「汝以为相，不强谏，何事？」正曰：「臣非不言，奈不听何？」帝曰：「尔自后须苦言之，若有不入，待朕留渠细语之。」其言止是尔。光宗既愈，后泣谓曰：「尝劝哥哥少饮，不相听，近者不豫，寿皇几欲族妾家。何负何辜？」既而闻留正所得圣谕，谓若更过宫，决被留不可还矣。光宗已有怔忡之候，此语既入，故终身畏父，玉辇无近于龙楼云。《朝野遗记》。</p></li>
<li><p><span id="宋轶三-李后-3"></span>
〔光宗〕将朝重华，百官班立以俟。上已出，至御屏，李后挽上回曰：「天色冷，官家且进一杯酒。」百僚、侍卫皆失色。时陈傅良为中书舍人，遂趋上引裾，请毋再入，随上至御屏后。李后叱之曰：「这里甚去处？你秀才们要斫了驴头。」傅良遂大恸于殿下。李后遣人问曰：「此是何理？」傅良对曰：「子谏父不听，则号泣随之。」后益怒，遂传旨：「已降过宫指挥，更不施行。」于是臣僚士庶纷纷之议竞起矣。《齐东野语》卷三。《四朝闻见录》甲集。</p></li>
<li><p><span id="宋轶三-李后-4"></span>
慈懿李皇后，安阳人，父道本，戚方诸将，故群盗也。后天姿悍妬，既正椒房，稍自恣。始，成肃谢后事高宗及宪懿圣甚谨，至后颇偃蹇，或乘肩舆直至内殿，成肃以为言，后恚曰：「我是官家结发夫妻。」盖谓成肃自嫔御册立也。语闻，成肃及寿皇皆大怒，有意废之。史太师已老，尝诏入见北宫，密与之谋，浩以为不可，遂已。宫省事秘，莫得详也。其后益无忌惮。贵妃黄氏有宠，后妬，每欲杀之。绍熙二年，光宗初郊，宿青城斋宫，后乘便，遂置之死地。或以闻，上骇且忿怒，于是遂得心疾。及上不豫，两宫有间言，天下寒心，皆归过于后。后以庆元庚申上仙，权殡赤山。甫毕，雷震山崩，亟复修治之。《齐东野语》卷十一。</p></li>
<li><p><span id="宋轶三-李后-5"></span>
〔光庙〕初郊宿青城……而寿仁复至玉津行园，亦犯玉女宓妃之戒。《朝野遗记》。</p></li>
<li><p><span id="宋轶三-李后-6"></span>
寿仁后惑日者之言有厄于椒殿，别筑精室居之，道妆事佛，病革而终，袆翟不得周身。长御欲迁之椒殿，会有怨后者，持钥不启，曰：「承谁命舁此？」相与舁归。仪及半途，讹传曰：「风皇至矣。」皆委之而走。时光宗见祟恍忽，内中以风皇目之。久之，知讹传，方有再至者，乃为烈日所暴，体色黝然变矣。置之大寝，宫人无计，致鲍鱼于地，又以莲香数十饼乱其臭。洎事闻于外，梓人进椑，将有小白之泚。葬赤山邢后之侧。不久，雷震毁败，人共快云。《西湖游览志余》卷二。《朝野遗记》。</p></li>
<li><p><span id="宋轶三-李后-7"></span>
金凤花如凤咮飞舞，每种各具一色，聚开则五色成华，自夏至秋尤盛，谓之「金凤花」。中都习，宫闱娭语谓「凤儿花」。慈懿之生，有鸑鷟仪于墨民，名曰凤娘，迨正坤极，六宫避旧称，曰「好女儿花」。今行在犹然。《四朝闻见录》戊集。</p></li>
</ol>
</div>
<div id="宋宁宗" class="section level2">
<h2>
<span class="header-section-number">13.10</span> 宋宁宗<a class="anchor" aria-label="anchor" href="#%E5%AE%8B%E5%AE%81%E5%AE%97"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三-宋宁宗-1"></span>
宪圣既拥立光皇，光皇以疾不能丧，宪圣至自为临奠。攻媿楼公草立嘉王诏云：「虽丧纪自行于宫中，然礼文难示于天下。」盖攻媿之词，宪圣之意也，天下称之。先是，吴琚奏东朝云：「某人传道圣语『敢不控竭』。窃观今日事体，莫如早决大策，以安人心。垂帘之事，止可行之旬浃，久则不可。愿圣意察之。」宪圣曰：「是吾心也。」翌日，并召嘉王暨吴兴入，宪圣大恸不能声，先谕吴兴曰：「外议皆曰立尔，我思量万事当从长。嘉王长也，且教他做。他做了你却做，自有祖宗例。」吴兴色变，拜而出。嘉王闻命，惊惶欲走，宪圣已令知合门事韩侂胄掖持，使不得出。嘉王连称：「告大妈妈宪圣，臣做不得，做不得。」宪圣命侂胄：「取黄袍来，我自与他著。」王遂掣侂胄肘环殿柱。宪圣叱王立侍，因责王以「我见你公公，又见你大爹爹，见你爷，今又却见你。」言讫，泣数行下。侂胄从旁力以天命为劝。王知宪圣圣意坚且怒，遂衣黄袍，亟拜不知数，口中犹微道「做不得」。侂胄遂掖王出宫，唤百官班，宣谕宿内前诸军以嘉王嗣皇帝已即位，且草贺。驩声如雷，人心始安。先是，皇太子即位于内，则市人排旧邸以入，争持所遗，谓之「扫阁」，故必先为之备。时吴兴为备，独嘉王已治任判福州，绝不为备，故市人席卷而去。王既即位，翌日，侂胄侍上诣光皇问起居。光皇疾，有间，问：「是谁？」侂胄对曰：「嗣皇帝。」光宗瞪目视之，曰：「吾儿耶？」又问侂胄曰：「尔为谁？」侂胄对：「知合门事臣韩侂胄。」光宗遂转圣躬面内。时惟传国玺犹在上侧，坚不可取。侂胄以白慈懿，慈懿曰：「既是我儿子做了，我自取付之。」即光宗卧内拏玺。宁皇之立，宪圣之大造也。《四朝闻见录》甲集。</p></li>
<li><p><span id="宋轶三-宋宁宗-2"></span>
〔宁皇〕宫中动却呵卫，黄衣至不之避。自以补革舄、浣䌷衣为便。左右至以语激上，则应以「毋作聪明乱旧章」，盖旧学于永嘉陈氏傅良，尝导上以此，故终身不忘。大臣进拟，不过画可，谓之「请批依」。龙颜隆准，相者谓「真老龙形」云。《四朝闻见录》乙集。</p></li>
<li><p><span id="宋轶三-宋宁宗-3"></span>
〔宁宗〕始初虽为「韩」侂胄所误，然三十一年敬仁勤俭如一日。天文示变，斋心露祷。禁中酒器，以锡代银。上元夜尝荧烛清坐，小黄门奏曰：「官家何不开宴？」上愀然曰：「尔何知，外间百姓无饭吃，朕饮酒何安？」尝幸聚景园，晚归，都人观者争入门，蹂践有死者。上闻之深悔，自是不复出。《鹤林玉露》甲编卷三。《钱塘遗事》卷二。</p></li>
<li><p><span id="宋轶三-宋宁宗-4"></span>
张巨济，字宏图，福清人。嘉泰间上书宁宗，以「慈懿𪴙陵，今在湖曲，若陛下游幸，则未免张乐，此岂履霜露之义？」宁皇感悟其言，旌转一秩。由此湖山遂无清跸之声，非特俭德云。御鹢至沈于波臣。黄洪诗云：「龙舟大半没西湖，便是先皇节俭图。三十二年安静里，棹歌一曲在康衢。」《四朝闻见录》丙集。《西湖游览志余》卷二。</p></li>
<li><p><span id="宋轶三-宋宁宗-5"></span>
宁皇用二小黄门，常背二小屏前道，随其所至，即面之。屏书戒曰：「少饮酒，怕吐；少食生冷，怕痛。」析二事为二屏，以白楮糊，缘以青楮。所幸后苑，有苦进上以酒及劝上以生冷者，指二屏以示之，故每饮不过三爵。《四朝闻见录》乙集。《西湖游览志余》卷二。</p></li>
<li><p><span id="宋轶三-宋宁宗-6"></span>
或谓宁宗不慧而讷于言，每北使入见，或阴以宦者代答。《癸辛杂识》续集下。《南宋杂事诗》卷七。</p></li>
<li><p><span id="宋轶三-宋宁宗-7"></span>
宁皇每命尚医止进一药，戒以不用分作三四帖。盖医家初无的见，以众药尝试人之疾，宁皇知其然。《四朝闻见录》丙集。</p></li>
<li><p><span id="宋轶三-宋宁宗-8"></span>
宁皇患痢，召曾医不记名。入视。曾诊御毕，方奏病证，未有所处。慈明立御榻后，有旨呼「曾防御，官家吃得感应丸否？」曾连称「吃得，吃得」。慈明又谕：「须是多把与官家吃。」曾承教旨，对以须进二百丸。宁皇进药如数，泻旋定，又进二百丸，遂止。曾时坐韩党被谴，上遂于其元降秩上更增三秩。宁皇不豫滋久，谓左右曰：「惟曾某知我性。」急召入。诊讫，呜咽不胜。上曰：「想是脉儿不好也？」曾出，自诊其脉，谓家曰：「我脉亦不好。」先宁皇一夕而逝。《四朝闻见录》丙集。</p></li>
</ol>
</div>
<div id="杨-后" class="section level2">
<h2>
<span class="header-section-number">13.11</span> 杨　后<a class="anchor" aria-label="anchor" href="#%E6%9D%A8-%E5%90%8E"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三-杨后-1"></span>
慈明杨太后养母张夫人善声伎。随夫出蜀，至仪真长芦寺前僦居。主僧善相，适出见之，知其女当贵。因招其父母饭，语之故，且勉之往行都，当有所遇。以无资告，僧以二千楮假之，遂如杭。或道之入慈福宫，为乐部头。后方十岁，以为则剧孩儿。宪圣尤爱之，举动无不当后意。有嫉之者，适太皇入浴，侪辈俾服后衣冠为戏，因谮之后。后笑曰：「汝辈休惊，他将来会到我地位上在。」其后茂陵每至后所必目之，后知其意。一日内宴，因以为赐，且曰：「看我面，好好看他。」……既贵，耻其家微，阴有所遗，而绝不与通。密遣内珰求同宗，遂得右庠生严陵杨次山以为姪。既而宣召入见，次山言与泪俱，且指他事为验，或谓皆后所授也。后初姓某，至是始归姓杨氏焉。次山随即补官，循至节钺郡王云。《齐东野语》卷十。</p></li>
<li><p><span id="宋轶三-杨后-2"></span>
杨皇后，忘其姓氏，或云会稽人。其母张氏，旧隶德寿乐部，以久次出适于外，随夫至仪真，僦居长芦寺前。寺僧善相，谓张氏宜有贵女，劝之仍还行都。一日奏乐，孝宗以为不谐，中贵人奏：「老旧者得旨嫁出，今皆新习，乞使已出者通籍内廷，新故参教。」上可之。自是张氏复还乐部，时后在姙数月矣。及期乞归外馆，宪圣曰：「第令产仙韶院何害？」遂诞后东朝禁中。三日洗儿，宪圣临视，戏祝云：「长汝福禄及吾。」自是养于宫中。既久，新乐纯熟，所生母与俦侣俱还民间，后在杨才人位下，年十岁，为则剧孩儿。及长，以琵琶隶慈福宫，举动无不当太后意者。有嫉之者，适太后入浴，侪辈俾服后衣冠为戏，因而谮之太后。太后笑曰：「汝辈休惊诧，他日自会服此。」宁宗以嘉邸践祚于东朝，为重华承嫡，主丧。一日，朝长信，偶酒溢盥手，后奉匜以前，帝悦而洒之，自是得幸，常至帝所。久而宪圣知之，几欲鞭朴，大珰王去为力救之，曰：「娘娘当以天下畀孙，一妇人何足惜！且此事不可使外人知也。」长信虽少解，然终不恝然，谓王：「且使杨氏寄汝家，候驾返南内，却复之。」故后暂居去为家，而去为之子瑜因得幸。及皇陵事毕，杨后复还长信，上眷念殊厚，然莫能得之。韩后既薨，所幸宦官王德谦将诣于东朝，宪圣语曰：「乃翁欲吾堂前一人，尚不与之。」德谦颇黠，则奏：「臣非不识去就，敢窥数娘娘嫔御？今大内如杨美人者亦不乏，臣所私见，盖以皇后近上升，后宫杂进无序，苟得一人，自陛下处赐与官家，则众人方帖伏。甚于保爱上躬，为宗社大计。」宪圣稍悟，曰：「尔言亦有理。」德谦知有间可乘，又使中贵人儳和，以为娘娘尚未见玄孙，而杨氏相命宜子，浸润鼓扇，崇福遂以赐宁宗。《西湖游览志余》卷二。《宋稗类钞》卷四。</p></li>
<li><p><span id="宋轶三-杨后-3"></span>
慈明太后，越人也。善通经史，能小王书。母张夫人，以乐部被宪圣幸，后以病中归李氏，死葬西湖小麦岭下，地名放马场。宪圣常因乐部不协，顾左右曰：「我记得张家，今安在？」左右对曰：「已死矣。有女颇聪慧。」宪圣念张氏，故召后入，时年十一二。尝寘宪圣侧，宫中谓之「则剧孩儿」。及既长，宁皇侍宴长乐，目后有异，而重于自请。宪圣知其意，遂宴宁皇而赐之，曰：「做好看待，他日有福。」宪圣精于五行。由此遂正六宫之位。慈明所以报宪圣者，既无不至，阁子内揭帖图则吴氏之宗枝也，居则指姓名以问左右曰：「这个有差遣也未？」每遣景献谕时相，凡除授必先吴氏而后其家。先是，后葬其母于群宫人冢。……葬张夫人处，盖天造地设，非人力所及。山自南高峰为冈阜，至夫人垅忽踊去，若龙昂首为岭。春阳发达，夫人坟有物若钟乳结成甓，渊泉环绕，源出百里。《四朝闻见录》丙集。《南宋杂事诗》卷五。</p></li>
<li><p><span id="宋轶三-杨后-4"></span>
韩成恭上仙后，后宫为上所眷者，今长秋与婕妤曹氏耳。时欲继立椒涂，二党交进。曹有姊妹，通籍禁中，皆为女冠，赐号虚无自然先生者，左右街都道录者皆厚于韩侂胄，或谓亦与之暱。韩侍禁中，时多在曹位，故铸金之际意自轻重。然曹罕术，今长秋能挟数以御之，且上意专在杨，韩密间之，未能夺也。……各设席以邀羊车，欲决此举。二阁皆同日，今长秋故逊曹使朝饮，而己饮于夜，曹不寤也。逮旰，酒甫一再行，曹未及有请，则杨位已奏恭肃帝辇矣。奏趣重叠，上起，洎至杨所，则自从容，且遂留寝，故能舐笔展幅以请奎章。上即书「贵妃杨氏可立为皇后」，付外施行，而长秋复进笔，乞又书其一，付其兄次山，逮晓双出之。中贵所赍者未至省，而次山已持御笔自白庙堂矣。盖后虑韩匿上批，事或中变，故两行之，使不可遏耳。《朝野遗记》。《宋稗类钞》卷四。</p></li>
<li><p><span id="宋轶三-杨后-5"></span>
见韩侂胄<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html#%E5%AE%8B%E8%BD%B6%E4%B8%89%E5%8D%81%E4%BA%94-%E9%9F%A9%E4%BE%82%E8%83%84-33">33</a>。</p></li>
<li><p><span id="宋轶三-杨后-6"></span>
王妙坚者，本兴国军九宫山道妪也。居常以符水呪枣等术行乞村落，碌碌无他异。既而至杭，多游西湖两山中。一日，至西陵桥茶肆少憩，适其邻有陈生隶职御酒库。其妻适见之，因扣以妇人头不可疎者，还可禳解否，妪曰：「此特细事。」命市真麻油半斤，烧竹沥投之，且为持呪，俾之沐发。盖是时恭圣杨后方诛韩，心有所疑，而发不解，意有物出示，以此徧求禳治之术。会陈妻以油进，用之良验，意颇神之，遂召妙坚入宫，赐予甚厚，日被亲幸。且为创道宇，赐名明真，俾主之，累封真人。同时有黄冠易如刚者，嗜酒夸诞，薄知其事，欲以奇动。于是以黄绢方丈帚书大符以进。后大喜，赐予亦渥，后住太乙东宫。《齐东野语》卷十。《西湖游览志余》卷二。</p></li>
<li><p><span id="宋轶三-杨后-7"></span>
天宝间，杨贵妃宠盛，安禄山、史思明之作乱，遂有杨安史之谣。嘉定间，杨太后、史丞相、安枢密亦有杨安史之谣。《贵耳集》卷下。</p></li>
<li><p><span id="宋轶三-杨后-8"></span>
穆陵初年，尝于上元日清燕殿排当，恭请恭圣太后。既而烧烟火于庭，有所谓地老鼠者，径至大母圣座下，大母为之惊惶，拂衣径起，意颇疑怒，为之罢宴。穆陵恐甚，不自安，遂将排办巨珰陈询尽监系听命。黎明，穆陵至陈朝谢罪，且言内臣排办不谨，取自行遣。恭圣笑曰：「终不成他特地来惊我，想是误耳，可以赦罪。」于是子母如初焉。《齐东野语》卷十一。</p></li>
<li><p><span id="宋轶三-杨后-9"></span>
杨氏，宁宗皇后妹，时称杨妹子。书法类宁宗，马远画多其所题。往往诗意关涉情思，人或讥之。《书史会要》卷六。《宋诗纪事》卷八十四。</p></li>
<li><p><span id="宋轶三-杨后-10"></span>
杨妹子，乃宋宁宗恭圣皇后妹，其书类宁宗，凡御府马远画多令题咏，余曾见马远《松院鸣琴》小幅，杨娃题其左方云：「闲中一弄七弦琴，此曲少知音。多因澹然无味，不比郑声淫。　松院静，竹楼深，夜沈沈。清风拂轸，明月当轩，谁会幽心。」词寄《诉衷情》。波撇秀颖，妍媚之态，映带缥缃。《韵石斋笔谈》卷下。《南宋杂事诗》卷二。</p></li>
</ol>
</div>
<div id="宋理宗" class="section level2">
<h2>
<span class="header-section-number">13.12</span> 宋理宗<a class="anchor" aria-label="anchor" href="#%E5%AE%8B%E7%90%86%E5%AE%97"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三-宋理宗-1"></span>
慈宪全夫人之生也，其父全翁大节，忽门外有大虵蟠绕一大树间，细而视之，则其虵有两小角。方以为异，将入呼儿姪辈逐之，则报以得女，而虵不复见矣。《癸辛杂识》续集下。</p></li>
<li><p><span id="宋轶三-宋理宗-2"></span>
理宗生母全夫人谥慈宪，殊不知伪齐刘豫母亦谥慈宪，当时考不及此，何耶？《齐东野语》卷十六。</p></li>
<li><p><span id="宋轶三-宋理宗-3"></span>
穆陵之诞圣前一夕，全夫人欲归东浦母家，荣文恭王时待次。闽县尉遣仆平某者，即平幙使之父也，赎黑神散与之同往。时天尚未晓，启门则见甲士盈门，意谓过军，亟惊入报。尉曰：「军行自应由上塘，何缘至此？」遂出观之，了无所覩。方舣小舟，欲登，忽有大黑蛇有两小角，压船舷而卧，船为之侧，疑其有异，遂不复往。未几诞男，即理宗也，小字乌孙，以蛇异也。其初被选也，史卫王当国，先命赵宗丞希言与权之，并选宗室子「与」号十岁已下者，各与课算五行，于是就其中选到十人。时侍郎王宗与权善五星，指理宗、福王二命谓卫王曰：「二者皆帝王之命也。」于是理宗改训与莒，福王改训与芮，盖取二国以为名也。始下大宗正司尽召十人时入，和尚师禹领宗司皆伺于王府土地祠，久之皆馁，遂就市肆呼面。方及门而拌覆地，众方馁甚，交责之，独穆陵凝然略不变色，反以言慰藉之。史相闻其事，遂大异之。既而私引入书院中试，令写字，即大书「朕闻上古」，卫王栗而起曰：「此天命也。」于是立储之意已定云。《癸辛杂识》后集。</p></li>
<li><p><span id="宋轶三-宋理宗-4"></span>
理宗微时，鞠于母党全氏。一日秋暑，偕弟与芮浴于河。鄞人余天锡自杭还浙东，舟抵河浒，忽雷雨，帝与与芮趋避舷侧，天锡卧舟中，梦见龙负舟，惊起视之，则两儿也。问之，为全保正家子，乃登岸诣全氏。主人具鸡黍，命二子出侍，因谓天锡曰：「此吾外甥赵与莒、与芮也。日者尝言，二子后当极贵。」初，天锡为史弥远门客，弥远有更立意，嘱访浙东宗子之贤厚者，天锡适感此异，还白弥远。弥远召二子至临安，立帝为沂王，后卒代济王。《西湖游览志余》卷二。</p></li>
<li><p><span id="宋轶三-宋理宗-5"></span>
理宗圣德天纵，问学日新。潜龙越邸日，尝从多士宾兴，较艺文场。及即位，中外称为「文章天子」。《湛渊静语》卷一。</p></li>
<li><p><span id="宋轶三-宋理宗-6"></span>
理宗饮宴过度，史弥远卧病中。时人讥之曰：「阴阳眠燮理，天地醉经纶。」《宋季三朝政要》卷一。《烬余录》甲编。《南宋杂事诗》卷七。《宋诗纪事》卷一百。</p></li>
<li><p><span id="宋轶三-宋理宗-7"></span>
〔端平元年〕郑清之除左相，乔行简除右相，收召人才，如真德秀、魏了翁诸贤，时论以端平比之元祐。《宋季三朝政要》卷一。</p></li>
<li><p><span id="宋轶三-宋理宗-8"></span>
淳祐元年正月，理宗皇帝将视学，首降御笔，升周颐等五臣从祀，而削王安石……曰：「王安石谓天变不足畏，祖宗不足法，人言不足恤，此三语为万世之罪人，岂宜从祀孔子庙庭？合与削去，于正人心，息邪说，关系不小。」令国子监日下施行。《咸淳临安志》卷十一。《西湖游览志余》卷二。</p></li>
<li><p><span id="宋轶三-宋理宗-9"></span>
姚勉述《𠡠祭阎妃文》曰：「五云缥缈，谁叩玉扃？」上怒曰：「朕虽不善，未如明皇之甚也。」《随隐漫录》卷三。</p></li>
<li><p><span id="宋轶三-宋理宗-10"></span>
癸丑元夕，上呼妓入禁中。有唐安安者，歌色绝伦，帝爱幸之。侍郎牟子才奏曰：「此皆董宋臣辈引诱，坏陛下三十年自修之操。」上令丁大全谕旨曰：「纳忠不妨，但勿散副本可也。」子才又作《高力士脱靴图》。有与宋臣善者，拓本以遗之，宋臣大怒曰：「口说尚可，乃画此死模活样乎？」持入，谓上曰：「牟某在当涂骂官家。」上视其图，笑曰：「乃骂汝，非骂我也。」宋臣曰：「彼谓陛下为明皇，阎妃为太真，臣为力士，而以太白自居。」自此上不悦。《西湖游览志余》卷二。《青泥莲花记》卷十三。</p></li>
<li><p><span id="宋轶三-宋理宗-11"></span>
理宗在宫中，尝被酒上芙蓉阁，见淮上有黑祲，十余年不散，南逼江。凄然泪下。《南宋杂事诗》卷四引《吴渊颖集》。《渊颖集》卷十一。</p></li>
<li><p><span id="宋轶三-宋理宗-12"></span>
理宗朝，宫中系前后掩裙，名曰上马裙。又故以粉点于眼角，名曰泪妆。四方傚颦，其亦过北之谶乎？《古杭杂记诗集》卷三。《说略》卷二十一。</p></li>
<li><p><span id="宋轶三-宋理宗-13"></span>
宋理宗一夜梦二胡僧曰：「二十年后，当以此殿还小僧。」梦觉，宣问丞相马廷鸾，马回奏云：「胡僧，乃夷狄之类，二十年后必主夷狄于殿下称藩。」上云：「卿志之。」马遂立碑，以纪其事。至元年间归附大元，有僧官杨总摄以宋殿基元系佛寺，因高宗南渡都杭，遂以为殿，至是复以殿为寺。屈指理皇之梦恰二十年。《湖海新闻夷坚续志》前集卷一。《七修类稿》卷二十五。《坚瓠余集》卷三。</p></li>
<li><p><span id="宋轶三-宋理宗-14"></span>
理宗未祔，议谥，朝堂或拟曰景，曰淳，曰成，曰允，最后曰礼。议既定矣，或谓与亡金伪谥同，且古有妇人号礼宗者，遂拟曰理。盖以圣性崇尚理学，而天下道理最大，于是无间言。而不知理字析文取义，乃四十一年王者之象，可谓请谥于天矣。《齐东野语》卷十六。</p></li>
<li><p><span id="宋轶三-宋理宗-15"></span>
理宗资貌庞厚，号为乌太保。《宋季三朝政要》卷三。《南宋杂事诗》卷三。</p></li>
<li><p><span id="宋轶三-宋理宗-16"></span>
理宗祀明堂，徐清叟为执绥官，玉音问曰：「猫儿捕鼠如何？」清叟急机答曰：「爱之欲其生，恶之欲其死。」应对虽捷，然理宗本命属鼠，一时答问，不觉触突天听。理宗度量恢宏，亦不之咎。《三朝野史》。《南宋杂事诗》卷三。</p></li>
<li><p><span id="宋轶三-宋理宗-17"></span>
龙震翁，泰和人。性孝，母没未葬，山寇焚掠，火其居。震翁仓皇无计，夫妻俱抱柩死。死处有枯梅，明年六月作花。事闻，理宗旌其门曰「孝梅里」，又御制诗云：「南风六月吐梅花，奇绝西昌孝子家。一点落英千古月，夜来嗁杀后栖鸦。」《宋诗纪事补遗》卷一引《江西通志》。</p></li>
</ol>
</div>
<div id="谢-后-1" class="section level2">
<h2>
<span class="header-section-number">13.13</span> 谢　后<a class="anchor" aria-label="anchor" href="#%E8%B0%A2-%E5%90%8E-1"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三-谢后-1"></span>
天台谢丞相深甫，长子渠伯官至倅车，适室女三，妾毛氏女一，此女以母贱，众稍陵之。当春游，阖府以往，毛氏女殿后。有相士过，语人曰：「向后一位钧眷，当至大贵，非丞相夫人即状元夫人。」众皆笑之。相者云：「更恐以上。」曰：「即皇后耳。」自是，每戏必曰「打皇后」云。渠伯早世，家道陵夷，毛氏女躬刀匕，足不加束，且幼而病疹，白点贯瞳，面多黑靥。理宗登极，未正中宫，杨太后以谢相当年有援己力，取女于谢府以报之。时渠伯诸女先已配士族，惟毛氏女存，渠伯租入稍薄，谋于族以决进退。相之子攑伯与渠伯诸子言：「今兹之行，须鬻产为费，他时不过一老宫婢耳。不若留遗业以自资，可无往。」客有范纠叔者，独赞其行曰：「入宫不失作美人，家即蒙泽矣。」于是尽货其资以祗召命。舟过会稽，忽复病疹，及京旋愈，面靥以蜕，莹白如玉。首谒史相，史善风鉴，即拜曰：「真天下母。」独以贯瞳之白为疑。忽一道人过门，自言善医目，召之，用新笔染药，白随笔落，道人忽不见。涓日与贾妃同入，杨后召见，赐坐，谢遽坐。贾矜持掀衣作避席状，历言其父涉相城战守之功。谢默默。太后顾云：「谢丞相当朝作何好事？」谢答云：「先丞相不曾用兵杀一人。」贾犹云云不已。太后云：「孩儿门不得怎地口多！」已而赐食，谢顿食无余，贾矜持犹昔，竟不食。太后云：「食者自饱，不食者自饥。」翌日进见，并拜美人。又越数日，册美人谢氏为皇后。蝉联富贵，朱紫盈门，继之垂帘听政，与国相终始，殆非偶然。《湖海新闻夷坚续志》前集卷二。</p></li>
<li><p><span id="宋轶三-谢后-2"></span>
理宗谢皇后讳道清，天台人，渠伯女，深甫孙也。母毛氏怀之，嫡母使毛氏濯足，毛氏曰：「夜者累累梦五色霞罩体。」嫡大怒，以足踏其项曰：「产皇后耶？」将产，遣就浴室。后生而黧黑，瞖一目。《西湖游览志余》卷二。</p></li>
<li><p><span id="宋轶三-谢后-3"></span>
寿和谢太后方选进时，史卫王夜梦谢鲁王深甫衣金紫求见，致祷再三，以孙女为托，及明，则谢后至。是岁，天台郡元夕，有鹊巢灯山间，众颇惊异。识者以为鹊巢乃后妃之祥，是岁谢果正中宫之位。《齐东野语》卷十六。</p></li>
<li><p><span id="宋轶三-谢后-4"></span>
宋理宗朝，谢郡王府春游泛湖，薄晚从涌金门归。郡王奕昌前行，适太学一士人乘醉冲节，街司呵之，郡王以其士也，戒从者勿校，士怒亦少息。未几，谢之诸子来，士讪骂语益峻，至以「乳臭」诋之。谢年少气锐，左右忿复不可制，加无礼焉，且纽拽以归，凌辱尤有不堪者。学之士友相率至谢府，抉门夺之去。诘朝，三学伏阙上书，后为毁服脱簪珥待罪，奏以「先臣奋自儒科，臣妾教训不严，致兄姪凌辱士类，乞押臣妾归田里，谢某等各与追勒」。理宗大喜，亲下殿执其手以登云：「朕自有以处此。」旋以中殿奏谕诸生归斋，并以事付临安府区画。时赵节斋尹京，逮系谢府街司及太学斋仆责之云：「既是街司，岂不知为太学上舍！既为斋仆，岂不知为少保相公！不能小心，激成此哄。」各行杖责。会谢府学官及三学之前庑为泛湖之集，以讲解之，而修谢府门。郡王戒以勿易，姑葺其旧以识吾过。此事由太后处置得宜，不动声色而弭莫大之争，非惟可以全国体，且可以保外家。然理宗亦可谓有人君之度也欤！《湖海新闻夷坚续志》前集卷一。</p></li>
<li><p><span id="宋轶三-谢后-5"></span>
谢府有温倅者，未之官而贷商货，飞语闻上。一日，太后谒景灵宫，归次其家庙侧之便室，兄姪眷聚，列班起居。命郡王坐，赐茶，立温倅于庭，诘责其过，至谓：「汝只道我长在此坐，长恶不悛，一家富贵由汝而坏，我亦并为汝累矣！」倅战栗为流汗及趾，郡王引咎自责以训导不严，良久乃得解。其御外家严训如此。《湖海新闻夷坚续志》前集卷一。</p></li>
<li><p><span id="宋轶三-谢后-6"></span>
四月初八日，谢太后寿崇节。初九日，度宗干会节。贾似道命司封郎中黄蜕作致语，中有一联云：「圣母神子，万寿无疆，亦万寿无疆；昨日今朝，一佛出世，又一佛出世。」满朝绅皆喜之。《三朝野史》。《西湖游览志余》卷二。</p></li>
<li><p><span id="宋轶三-谢后-7"></span>
丞相伯颜驻军臯亭山，宋奉表及国壐以降。……范文虎安营浙江沙浒。太皇太后望祝曰：「海若有灵，当使波涛大作，一洗而空之。」潮汐三日不至，军马晏然。《南村辍耕录》卷一。</p></li>
<li><p><span id="宋轶三-谢后-8"></span>
宋孟鲤有诗云：「匆匆杯酒又天涯，晴日墙东叫卖花。可惜同生不同死，漫随春色去谁家。」盖讥谢太后年已七十，不能死难，被掳北去而作也。《坚瓠戊集》卷一。</p></li>
</ol>
</div>
<div id="阎贵妃" class="section level2">
<h2>
<span class="header-section-number">13.14</span> 阎贵妃<a class="anchor" aria-label="anchor" href="#%E9%98%8E%E8%B4%B5%E5%A6%83"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三-阎贵妃-1"></span>
淳祐庚戌之春，创新寺于西湖之积庆山，改九里松旧路，轮奂极其靡丽。至壬子之夏始毕工，穆陵宸翰赐名显慈集庆教寺，命讲师思诚为开山教主。既而给赐贵妃阎氏为功德院，且赐山园田亩，为数颇多。建造之初，内司分遣吏卒市木于郡县，旁缘为奸，望青采斫，鞭笞追逮，鸡犬为之不宁。虽勋臣旧辅之墓，皆不得而自保。或作诗讽之曰：「合抱长材卧壑深，于今惟恨不空林。谁知广厦千斤斧，斵尽人间孝子心。」其后恩数加隆，虽御前五山亦所不逮。一日，忽于法堂鼓上有大字一联，云：「浄慈、灵隐、三天竺，不及阎妃两片皮。」于是行下天府缉捕，岁余，终不得其人。《癸辛杂识》别集下。《古杭杂记诗集》卷四。《宋诗纪事》卷一百。</p></li>
<li><p><span id="宋轶三-阎贵妃-2"></span>
淳祐十年，上为阎贵妃建功德寺于九里松，名显庆寺，殿宇壮丽，甲于灵隐、天竺。台臣交章谓：「兴土木之工，费国家财用，请节浮费，以备军储。」《宋季三朝政要》卷二。</p></li>
<li><p><span id="宋轶三-阎贵妃-3"></span>
阎妃以特旨夺灵隐寺菜园，建功德寺。住持冲凝绝，退院示众云：「欲去不去被去碍，欲住不住被住碍。浑不碍。十洲三岛鹤乾坤，四海五湖龙世界。」《随隐漫录》卷五。</p></li>
</ol>
</div>
<div id="宋度宗" class="section level2">
<h2>
<span class="header-section-number">13.15</span> 宋度宗<a class="anchor" aria-label="anchor" href="#%E5%AE%8B%E5%BA%A6%E5%AE%97"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三-宋度宗-1"></span>
绍陵之在孕也，以其母贱，遂服坠胎之药，既而生子手足皆软弱，至七岁始能言。黄氏德清人，乃李夫人从嫁，名定喜，后封隆国育圣夫人。《癸辛杂识》续集下。</p></li>
<li><p><span id="宋轶三-宋度宗-2"></span>
隆国黄夫人，湖州德清县人。初入魏峻叔高家，既出，复归李仁本，媵其女以入荣邸。时嗣王与芮苦无子，一幸而得男，是为度宗。然自处极谦抑，虽骤贵盛，每遇邸第亲戚，至不敢坐。常以嬭子自称，人亦以此名之。或者有魏嬭子之谤，其实不然也。《齐东野语》卷十五。《宋稗类钞》卷一。</p></li>
<li><p><span id="宋轶三-宋度宗-3"></span>
宋度宗乃理考皇兄荣王之子也，方其母之娠度宗也，有飞语，遂密使女医治药毒之，而荣王不知也。煮药者见有金龙于上，知将生贵人也，惧不敢煮，因倾泻其器，以故得不进，遂产孟启。度宗旧讳。历三封为忠王，后建青宫而登大位。《湖海新闻夷坚续志》前集卷一。《玉芝堂谈荟》卷一。</p></li>
<li><p><span id="宋轶三-宋度宗-4"></span>
庆元府阿育王寺有舍利塔，雍熙中颓圮，非得万缗不可修。有一行童，发愿募缘修造，曰：「今惟八大王荣邸最有力。」持疏劝缘，大王止题一千缗。行童归不能成，乃断臂流血不止而死。其事莫有言者。度宗于庚子岁八大王府中降生，日夜啼哭不止。一乳母抱之行廊庑下，入小阁，见黏一塔影，忽然而笑，去而复顾，揭塔影置其手中，遂不复啼哭。乳母以告，大王忽悟所题疏未勾，下本寺访之。言行童以某年某月某日死，计死之日，正度宗生之日也，大王遂捐赀以成其塔。度宗取入宫时，理宗忽梦有告之者曰：「此十年太平天子也。」遂立为太子。陆务观有诗云：「人间八万四千塔，便合推为第一仙。」盖谓此也。《西湖游览志余》卷二。《钱塘遗事》卷五。《茶香室四钞》卷四。</p></li>
<li><p><span id="宋轶三-宋度宗-5"></span>
魏峻，字叔高，号方泉，娶赵氏，乃穆陵亲姊四郡主也。庚午岁得男，小字关孙，自幼育于绍兴之甥馆，实慈宪全夫人之爱甥也。慈宪每于禁中言其可喜，且为求官。穆陵以慈宪之故，欲一见而官之，遂俾召至皇城。……时度宗亦与之同入宫，欲其故，遂倡为魏太子之说。既而外廷传闻浸广，于是王伯大、吴毅夫得其事，遂形奏疏，而四方遂有魏紫姚黄之传。其实则不然也。《癸辛杂识》后集。</p></li>
<li><p><span id="宋轶三-宋度宗-6"></span>
咸淳戊辰，龙飞省试，考官商议出题，题皆不欲出「天子」、「圣人」。于是别院出「干为天」，正院出「帝德广运」、「皇天眷命」，皆大金年号，而「天眷」又正是徽、钦过北之年。时人为之语曰：「正院无天子，别院少圣人。广运与天眷，却把比咸淳。」《钱塘遗事》卷六。</p></li>
<li><p><span id="宋轶三-宋度宗-7"></span>
度宗既立，耽于酒色。故事，嫔妾进御，晨诣合门谢恩，主者书其月日。及帝之初，一日谢恩者三十余人。《南宋杂事诗》卷六引《通鉴辑略》。</p></li>
<li><p><span id="宋轶三-宋度宗-8"></span>
见龚孟鍨<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html#%E5%AE%8B%E8%BD%B6%E4%B8%89%E5%8D%81%E4%B8%83-%E9%BE%9A%E5%AD%9F%E9%8D%A8-1">1</a>。</p></li>
<li><p><span id="宋轶三-宋度宗-9"></span>
应山在淮阃日，吕少保荐一术士能降仙，豪于饮，号曰李醉，施州人。……其答所问，往往多验。一日，应山密书以扣襄、樊之事，醉后大书十字云：「山下有朋来，土鼠辞天道。」每字径尺余。至甲戌岁，度宗升遐，解者谓度宗庚子生，纳音属土，所谓土鼠者耶。《癸辛杂识》续集上。</p></li>
<li><p><span id="宋轶三-宋度宗-10"></span>
晋郭璞《钱唐天目山》诗云：「天目山前两乳长，龙飞凤舞到钱唐。海门一点巽峰起，五百年间出帝王。」及高宗中兴建邦，天目乃主山。至度宗甲戌，山崩，京城骚动，时有建迁跸之议者。未几，宋鼎遂移。《古杭杂记》。《尧山堂外纪》卷十一。</p></li>
<li><p><span id="宋轶三-宋度宗-11"></span>
〔亭名〕「别是一家春」，度宗新创，或谓此非佳谶也。未几，果验。《武林旧事》卷四。《南宋杂事诗》卷六。</p></li>
<li><p><span id="宋轶三-宋度宗-12"></span>
度宗初议谥，或拟纯字，则谓有屯之象。或拟实字，则宗实乃英宗旧名。或拟正字，则有一止之嫌。后遂定为端文明武景孝皇帝。先是皇姊周汉国长公主在先朝已谥端孝，今与庙号上下字暗合，岂偶然哉。《齐东野语》卷十六。</p></li>
</ol>
</div>
<div id="全-后" class="section level2">
<h2>
<span class="header-section-number">13.16</span> 全　后<a class="anchor" aria-label="anchor" href="#%E5%85%A8-%E5%90%8E"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三-全后-1"></span>
德祐元年乙亥三月，元兵入常州，京师戒严，朝臣接踵宵遁。太后命榜朝堂云：「孟轲谓：『君之视臣如草芥，则臣视君如国人。』又谓：『谏于其君而不听，去则穷其力而后止。』识者犹以为非君臣之正谊。我朝三百余年，待士大夫以礼。吾与嗣君，遭家多难，尔大小臣，未尝有出一言以救国者，吾何负于汝哉？今内而庶僚，畔官离次；外而守令，委印弃城。耳目之司，既不能为吾纠击；二三执政，又不能倡率群工。方且表里合谋，接踵宵遁，平日读圣贤书，自诿谓何？乃于此时，作此举措，或媮生田里，何面目对人言语？他日死，亦何面目见先帝？天命未改，国法尚存。可令尚书省具见在朝臣、在京文武特转二官，其负国弃予者，令御史台觉察以闻，具榜朝堂，明吾之意。」《西湖游览志余》卷六。《钱塘遗事》卷七。</p></li>
<li><p><span id="宋轶三-全后-2"></span>
度宗全皇后，会稽人，理宗宪圣夫人姪孙女也。……生少帝。宋亡，从少帝入朝于燕京，后为尼正智寺而终。世祖令词臣皆作挽诗。……后北去时，手写其像以遗族人，广额凤目，双眉侵鬓，其衣则缟素道服也。《西湖游览志余》卷二。</p></li>
</ol>
</div>
<div id="王昭仪" class="section level2">
<h2>
<span class="header-section-number">13.17</span> 王昭仪<a class="anchor" aria-label="anchor" href="#%E7%8E%8B%E6%98%AD%E4%BB%AA"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三-王昭仪-1"></span>
会宁郡夫人昭仪王秋儿、顺安俞修容、新兴胡美人、永阳朱梅儿、资阳朱春儿、高安朱夏儿、南平朱端儿、东阳周冬儿、顺政石润儿、高平周赛儿、通化闻润儿、浔阳陈宜儿、胡安化、沈咸宁、黄新平，皆上所幸也。初东宫以春夏秋冬四夫人直书阁为最亲，王能属文为尤亲，虽鹤骨臞貌，但自上即位后，万几之暇，批答画闻，式克钦承，皆出其手。然则王非以色事主，度皇亦悦德者也。《随隐漫录》卷二。</p></li>
<li><p><span id="宋轶三-王昭仪-2"></span>
至元十三年丙子春正月十八日，淮安王伯颜以中书右相统兵入杭，宋谢、全两后以下皆赴北。有王昭仪者，题《满江红》词于驿云：「太液芙蓉，浑不似、旧时颜色。曾记得，春风雨露，玉楼金阙。名播兰簪妃后里，晕潮莲脸君王侧。忽一朝、鼙鼓揭天来，繁华歇。　龙虎散，风云灭。千古怨，凭谁说。对山河百二，泪霑襟血。驿馆夜惊尘土梦，宫车晓碾关山月。愿嫦娥相顾肯从容，随圆缺。」昭仪名清蕙，字冲华，后为女道士。《南村辍耕录》卷三。《东园友闻》。</p></li>
<li><p><span id="宋轶三-王昭仪-3"></span>
元丞相伯颜统兵入杭，谢、全两后以下皆赴北。有王婉仪者，题《满江红》于驿云：「太液芙蓉，浑不似、旧时颜色。曾记得，恩承雨露，玉楼金阙。名播兰簪妃后里，晕潮莲脸君王侧。忽一朝、鼙鼓揭天来，繁华歇。　　龙虎散，风云灭。千古恨，凭谁说。对山河百二，泪沾襟血。驿馆夜惊尘土梦，宝车晓碾关山月。只嫦娥、相顾肯从容，随圆缺。」此词传播中原，文山读至末句叹曰：「惜也！夫人于此少商量矣。」因为代作一篇云：「试问琵琶，胡沙外、怎生风色。最苦是、姚黄一朵，移根仙阙。王母懽阑璚宴罢，仙人泪满金盘侧。听行宫、半夜雨淋铃，声声歇。　　彩云散，香尘灭。铜驼恨，那堪说。想男儿慷慨，嚼穿龈血。回首昭阳离落日，伤心铜雀迎新月。算妾身、不愿似天家，金瓯缺。」又和云：「燕子楼中，又挨过、几番秋色。相思处、青年如梦，乘鸾仙阙。肌玉暗消衣带缓，泪珠斜透花钿侧。最无端、焦影上窗纱，青灯歇。　　曲池合，高台灭。人间事，何堪说。向南阳阡上，满襟清血。世态便如翻覆雨，妾身元是分明月。笑乐昌、一段好风流，菱花缺。」《尧山堂外纪》卷六十三。《词苑丛谈》卷六。</p></li>
<li><p><span id="宋轶三-王昭仪-4"></span>
丙子之变，宫娥多北迁，有王昭仪下张琼英，题《满江红》于南京夷山驿云：「太液芙蓉，浑不似、丹青颜色。常记得、春风雨露，玉楼金阙。名播兰簪妃后里，晕生莲脸君王侧。忽一声、鼙鼓拍天来，繁华歇。　龙虎散，风云灭。千古恨，凭谁说。对山河百二，泪沾巾血。客馆夜惊尘土梦，宫车晓转关山月。问嫦娥、垂顾肯相容，同圆缺。」《佩楚轩客谈》。</p></li>
<li><p><span id="宋轶三-王昭仪-5"></span>
〔李嘉谟〕至元都，夜对月歌曰：「万里倦行役，秋来瘦几分。因看河北月，忽忆海东云。」夜闻隣妇倚楼泣者。明日访其家，此妇泣曰：「客非昨夜悲歌人乎？此亡宋昭仪黄清惠《赠汪水云》诗，我亦宫人金德淑也。昭仪旧同供奉，极相亲爱，今各流落异乡，彼且为泉下人矣。」《南宋杂事诗》卷三引《金姬别传》。《词苑丛谈》卷六。案：「黄清惠」之「黄」，当为「王」之音讹。</p></li>
</ol>
</div>
<div id="朱夫人" class="section level2">
<h2>
<span class="header-section-number">13.18</span> 朱夫人<a class="anchor" aria-label="anchor" href="#%E6%9C%B1%E5%A4%AB%E4%BA%BA"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三-朱夫人-1"></span>
至元十三年丙子春正月十八日，淮安王伯颜以中书右相统兵入杭，宋谢、全两后以下皆赴北。……五月二日，抵上都，朝见世皇。十二日夜，故宋宫人安定夫人陈氏、安康夫人朱氏与二小姬，沐浴整衣焚香，自缢死。朱夫人遗四言一篇于衣中云：「既不辱国，幸免辱身。世食宋禄，羞为北臣。妾辈之死，守于一贞。忠臣孝子，期以自新。丙子五月吉日，泣血书。」明日，奏闻，上命断其首悬全后寓所。《南村辍耕录》卷三。</li>
</ol>
</div>
<div id="张琼英" class="section level2">
<h2>
<span class="header-section-number">13.19</span> 张琼英<a class="anchor" aria-label="anchor" href="#%E5%BC%A0%E7%90%BC%E8%8B%B1"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三-张琼英-1"></span>
见王昭仪<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%AE%8B%E8%BD%B6%E4%B8%89-%E7%8E%8B%E6%98%AD%E4%BB%AA-4">4</a>。</p></li>
<li><p><span id="宋轶三-张琼英-2"></span>
见汪元量<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html#%E5%AE%8B%E8%BD%B6%E4%B8%89%E5%8D%81%E5%85%AB-%E6%B1%AA%E5%85%83%E9%87%8F-1">1</a>。</p></li>
</ol>
</div>
<div id="宋恭帝" class="section level2">
<h2>
<span class="header-section-number">13.20</span> 宋恭帝<a class="anchor" aria-label="anchor" href="#%E5%AE%8B%E6%81%AD%E5%B8%9D"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三-宋恭帝-1"></span>
度宗崩，幼君谅阴，进士榜第一名王龙泽，二名路万里，三名胡幼黄。京师为之语曰：「龙在泽，飞不得；万里路，行不得；幼而黄，医不得。」《古杭杂记诗集》卷三。《钱塘遗事》卷六。《西湖游览志余》卷二十二。《尧山堂外纪》卷六十一。</p></li>
<li><p><span id="宋轶三-宋恭帝-2"></span>
宋以周显德七年受禅，至十六传而幼君名，改元德祐，合「显德」二字。《宋季三朝政要》附录。</p></li>
<li><p><span id="宋轶三-宋恭帝-3"></span>
宋之兴，始于后周恭帝显德七年，恭帝方八岁。及其亡也，终于少帝德祐元年。少帝时四岁，名显，而「显德」二字，竟与得国时合。周以主幼而失国，宋亦以主幼而失国。周有太后在上，宋亦有太后在上。《南村辍耕录》卷一。</p></li>
<li><p><span id="宋轶三-宋恭帝-4"></span>
宋太祖生于丁亥，以庚申岁建国，命曹彬平江南，王师系甲戌岁渡江，以乙亥丙子而平江南。丙子岁，是为开宝九年。今大元太祖圣武皇帝亦生于丁亥，以庚申岁即位，命伯颜平江南，大军亦系甲戌岁渡江，以乙亥丙子而平江南。丙子岁，是为至元十三年。宋太祖得国之时，有谶云：「十一卜人小下月，十五团圆十六缺。」至幼君恰十六传。《宋季三朝政要》附录。</p></li>
<li><p><span id="宋轶三-宋恭帝-5"></span>
宋祖以乙亥命曹翰取江州，后三百年乙亥，吕师夔以江州降元。以丙子受江南李煜降，后三百年丙子，少帝为元所掳。以己卯灭汉，混一天下，后三百年己卯，宋亡于崖山。宋祖生于丁亥，而建国于庚申，元太祖之降生，与建国之年亦同。宋兴于后周显德七年，时恭帝八岁，亡于德祐元年，少帝四岁，讳。显德二字，不期而合。又同庙号，亦曰恭帝。周有太后在上，禅位于太祖，宋亦有太后在上，归命于大元。《宋稗类钞》卷一。《七修类稿》卷五十一。</p></li>
<li><p><span id="宋轶三-宋恭帝-6"></span>
少帝之寓燕京也，凄凉无赖。时汪水云以黄冠放还，少帝作诗送之云：「寄语林和靖，梅花几度开。黄金台下客，应是不归来。」《西湖游览志余》卷六。《宋稗类钞》卷一。</p></li>
<li><p><span id="宋轶三-宋恭帝-7"></span>
宋幼主北迁，元降封为瀛国公。一夕，世祖梦金龙舒爪缠殿柱。明日，瀛国来朝，立所梦柱下。世祖感其事，欲除之，谋诸臣下。瀛国知惧，遂乞从释，号合尊大师，往西天受佛法，获免。《水东日记》卷四十。《宋遗民录》卷十五。</p></li>
<li><p><span id="宋轶三-宋恭帝-8"></span>
少帝既封瀛国公，及长，世祖以公主配之。一日，与内宴，酒酣，立傍殿楹间，世祖恍忽见龙爪拏撄状。时有献谋除灭者，世祖疑而未许，瀛国公密知之，乃乞为僧，往吐蕃学佛法，因挈全后、公主、姬御遁居沙漠，易名合尊。《西湖游览志余》卷六。《宋稗类钞》卷一。</p></li>
<li><p><span id="宋轶三-宋恭帝-9"></span>
瀛国公入西域为僧，号木波讲师。《湖山类稾》卷三诗题。《南宋杂事诗》卷二。</p></li>
<li><p><span id="宋轶三-宋恭帝-10"></span>
瀛国为僧白塔寺，已而奉诏居甘州山寺。有赵王者，因嬉游至其寺，怜国公年老且孤，留一回回女子与之。延祐七年，女子怀娠，四月十六日夜生一男子，明宗适自北方来，早行，见其寺上有龙文五采气，即物色得之，乃瀛国所居室也。因问：「子之所居，得毋有重宝乎？」曰：「无有。」固问之，则曰：「今早五更后，舍下生一子。」明宗大喜，因求为子，并其母以归。长名妥懽帖眭尔，即顺帝也。《鲒埼亭集》外编卷四十二引《庚申外史》。</p></li>
</ol>
</div>
<div id="宋帝昺" class="section level2">
<h2>
<span class="header-section-number">13.21</span> 宋帝昺<a class="anchor" aria-label="anchor" href="#%E5%AE%8B%E5%B8%9D%E6%98%BA"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三-宋帝昺-1"></span>
崖山宋亡时，有白鹇在笼，见帝入水，遂踯躅哀鸣，竟与笼同坠水中。《七修类稿》卷四十五。</li>
</ol>
</div>
<div id="赵德昭" class="section level2">
<h2>
<span class="header-section-number">13.22</span> 赵德昭<a class="anchor" aria-label="anchor" href="#%E8%B5%B5%E5%BE%B7%E6%98%AD"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三-赵德昭-1"></span>
魏王德昭，太祖之长子，从太宗征幽州，军中夜惊，不知上所在，众议有谋立王者，会知上处乃止。上微闻，衔之，不言。时上以北征不利，久不行河东之赏，议者皆以为不可，王乘间入言之。上大怒，曰：「待汝自为之，未晚也！」王皇恐还宫，谓左右曰：「带刀乎？」左右辞以禁中不敢带。王因入茶果合门，拒之，取割果刀自刭。上闻之，惊悔，往抱其尸，大哭曰：「痴儿，何至此邪！」《涑水记闻》卷二。</li>
</ol>
</div>
<div id="赵元僖" class="section level2">
<h2>
<span class="header-section-number">13.23</span> 赵元僖<a class="anchor" aria-label="anchor" href="#%E8%B5%B5%E5%85%83%E5%83%96"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三-赵元僖-1"></span>
太宗长子楚王元佐既病废，次即昭成太子元僖，封许王，最所钟爱。尹开封府，择吕端、张去华、陈载一时名臣为之佐。礼数既隆，诸王莫比，将有青宫之立。王丰肥，舌短寡言，娶功臣李谦溥姪女，而王不喜之。嬖惑侍妾张氏号张梳头，阴有废嫡立为夫人之约。会冬至日，当家会上寿，张预以万金令人作关捩金注子，同身两用，一着酒，一着毒酒。来日，早入朝贺，夫妇先上寿。张先斟王酒，次夫人。无何，夫妇献酬，王互换酒饮，而毒酒乃在王盏中。张立于屏风后，见之，𪮖耳顿足。王饮罢趋朝，至殿庐中即觉体中昏愦不知人。不俟贺，扶上马，至东华门外，失马仆于地，扶策以归而卒。太宗极哀恸，命王继恩及御史武元颖鞠治。顷刻狱就，擒张及造酒注子人凡数辈，即以冬至日脔钉于东华门外。赠王为太子。府僚吕端、陈载俱贬官，而张去华已去官，旋以它事贬云。《默记》卷上。</li>
</ol>
</div>
<div id="赵元俨" class="section level2">
<h2>
<span class="header-section-number">13.24</span> 赵元俨<a class="anchor" aria-label="anchor" href="#%E8%B5%B5%E5%85%83%E4%BF%A8"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三-赵元俨-1"></span>
周王元俨，太宗皇帝第八子也，生而颖悟，广颡丰颐，凛不可犯，名闻外夷。……燕蓟小儿，每遇夜啼，其家必惊之曰：「八大王来也。」儿啼即止。每牵马牛渡河，旅拒以进，必曰：「莫八大王在河里？」其畏之如此。虏主每见南使，未尝不问王安否。《谐史》。</p></li>
<li><p><span id="宋轶三-赵元俨-2"></span>
太宗子元俨，有威声，号八大王。有人谒张乖崖，投丞相及给事书，皆纳之袖中，无言。及八大王书，乃曰：「真捩鼻目也。」《清夜录》。《唾玉集》。</p></li>
<li><p><span id="宋轶三-赵元俨-3"></span>
见李迪<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html#%E5%AE%8B%E8%BD%B6%E4%B8%83-%E6%9D%8E%E8%BF%AA-15">15</a>。</p></li>
<li><p><span id="宋轶三-赵元俨-4"></span>
见宋仁宗<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C-4.html#%E5%AE%8B%E8%BD%B6%E4%BA%8C-%E5%AE%8B%E4%BB%81%E5%AE%97-14">14</a>。</p></li>
<li><p><span id="宋轶三-赵元俨-5"></span>
见宋仁宗<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C-4.html#%E5%AE%8B%E8%BD%B6%E4%BA%8C-%E5%AE%8B%E4%BB%81%E5%AE%97-15">15</a>。</p></li>
<li><p><span id="宋轶三-赵元俨-6"></span>
〔吴虎臣曾《漫录》云〕康定中，王涣为荆王元俨翊善，王用度无节，涣以书谏：「方国家有边患，宜助节用。」王判其后曰：「愁杀你，愁杀你。」他日申言之，又判曰：「仰翊善，依翊善。」《清波别志》卷下。</p></li>
<li><p><span id="宋轶三-赵元俨-7"></span>
燕王元俨，太宗幼子也。太宗子八人，真宗朝六人已亡殁，至仁宗即位，独燕王在，以皇叔之亲，特见尊礼。契丹亦畏其名。其疾亟时，仁宗幸其宫，亲为调药。平生未尝语朝政，遗言一二事，皆切于理。余时知制诰，所作赠官制，所载皆其实事也。《归田录》卷二。《宋朝事实类苑》卷八。</p></li>
<li><p><span id="宋轶三-赵元俨-8"></span>
庆历中，皇叔燕王元俨薨，仁宗追悼尤深，诏有司择位号之尤尊美者以追荣之，乃特赠天策上将军，非常典也。王性严毅，威望著于天下，士民识与不识，呼之曰「八大王」，犬戎尤惮之。《渑水燕谈录》卷九。</p></li>
<li><p><span id="宋轶三-赵元俨-9"></span>
故观察使刘从广，燕王婿也，尝语余：「燕王好坐木马子，坐则不下，或饥则便就其上饮食，往往乘兴奏乐于前，酣饮终日。」《归田录》卷二。</p></li>
<li><p><span id="宋轶三-赵元俨-10"></span>
宋皇兄赵八大王判吉州，每日餐啗如虎，饱而午睡，梦在后池莲叶上乘凉，被院子打觉，即唤院子来问，应云：「偶在荷池内钓鱼，被一大青虾蟆在莲叶上用口吸钩丝，未免用钓竿击之。」赵方悟身是此物。《湖海新闻夷坚续志》前集卷一。案：判吉州，当有误。</p></li>
</ol>
</div>
<div id="赵德钧" class="section level2">
<h2>
<span class="header-section-number">13.25</span> 赵德钧<a class="anchor" aria-label="anchor" href="#%E8%B5%B5%E5%BE%B7%E9%92%A7"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三-赵德钧-1"></span>
宗室赵子正监永静军，耽酒嗜书札，而喜人奉己。有过客执觚而前，正遇赵于案间挥翰自得，客自旁视再三，而叹美其妙。赵举首视之，曰：「汝亦知书耶！」客曰：「小人亦尝留心字画，切观太保之书，虽王右军复有不及者。」赵诟之曰：「汝玩我耶！」曰：「某尝观《法书》云：王书一字入木八分，今太保之书，一落笔则入木十分，岂不为过于右军耶！」坐人皆赏其机中，为之绝倒。赵亦笑而遣之。《春渚纪闻》卷五。</li>
</ol>
</div>
<div id="赵允良" class="section level2">
<h2>
<span class="header-section-number">13.26</span> 赵允良<a class="anchor" aria-label="anchor" href="#%E8%B5%B5%E5%85%81%E8%89%AF"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三-赵允良-1"></span>
华原郡王允良，燕王子也。性好昼睡，每自旦酣寝，至暮始兴，盥濯栉漱，衣冠而出，燃灯烛治家事，饮食宴乐，达旦而罢，则复寝以终日。无日不如此。由是一宫之人皆昼睡夕兴。允良不甚喜声色，亦不为佗骄恣，惟以夜为昼，亦其性之异，前世所未有也。《归田录》卷二。</li>
</ol>
</div>
<div id="赵允初" class="section level2">
<h2>
<span class="header-section-number">13.27</span> 赵允初<a class="anchor" aria-label="anchor" href="#%E8%B5%B5%E5%85%81%E5%88%9D"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三-赵允初-1"></span>
宗实既坚辞宗正之命，诸中贵人乃荐燕王元俨之子允初。上召入宫，命坐，赐茶。允初顾左右曰：「不用茶，得熟水可也。」左右皆笑。既罢，上曰：「允初痴𫘤，岂足任大事乎？」《涑水记闻》卷八。</li>
</ol>
</div>
<div id="赵元安" class="section level2">
<h2>
<span class="header-section-number">13.28</span> 赵元安<a class="anchor" aria-label="anchor" href="#%E8%B5%B5%E5%85%83%E5%AE%89"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三-赵元安-1"></span>
燕王少子元安，年三十余，不知人事，每食必置粪少许于食中。世传党进之事似之。《志雅堂杂钞》卷上。《茶香室丛钞》卷二。</p></li>
<li><p><span id="宋轶三-赵元安-2"></span>
〔吴虎臣曾《漫录》云〕某王幼子年三十余，不知人。初除官，受俸三千缗，后增秩，只认此数为己有。每食必置粪少许于食中。好画狗及木为小楼阁。有献二物者，必厚酬之。死之日，二物满屋。《清波别志》卷下。《茶香室丛钞》卷三。</p></li>
</ol>
</div>
<div id="赵宗晟" class="section level2">
<h2>
<span class="header-section-number">13.29</span> 赵宗晟<a class="anchor" aria-label="anchor" href="#%E8%B5%B5%E5%AE%97%E6%99%9F"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三-赵宗晟-1"></span>
嗣濮王宗晟，伯仲第十二，英庙亲兄也。元丰间，神考将诣睦亲宅浇奠近亲，嗣王欲邀车驾幸旧邸，会日逼不及造朝。故事：戚里近属，许献时新，即于东华门投进。时邸中无新果，求得丁香荔枝数百枚函之，附短奏云：「来日乞诣安懿王影堂烧香。」进入，上果喜曰：「十二自来晓事。」即降处分，暨至濮邸，望见祠貌，下辇去繖，洒泪而入。既已，延见近族，慰劳诸父，加恩各迁使相郡王。《萍洲可谈》卷一。</p></li>
<li><p><span id="宋轶三-赵宗晟-2"></span>
《文选》载李令伯乞养亲表云：「臣密今年四十有四，祖母刘今年九十有六，是臣尽节于陛下之日长，报刘之日短也。」读者恻然动心。元祐三年，高密郡王宗晟起复判大宗正事，连章力辞，其言亦曰：「念臣执丧报亲之日短，致命徇国之日长。」东坡时直禁林，当草答诏，见其疏而哀之，因入劄子，乞听所守。诏从之。《梁溪漫志》卷三。</p></li>
</ol>
</div>
<div id="赵宗汉" class="section level2">
<h2>
<span class="header-section-number">13.30</span> 赵宗汉<a class="anchor" aria-label="anchor" href="#%E8%B5%B5%E5%AE%97%E6%B1%89"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三-赵宗汉-1"></span>
承平日，有宗室名宗汉，自恶人犯其名，谓「汉子」曰「兵士」，举宫皆然。其妻供罗汉，其子授《汉书》，宫中人曰：「今日夫人召僧供十八大阿罗兵士，大保请官教点《兵士书》。」都下哄然传以为笑。《老学庵笔记》卷三。《宋稗类钞》卷六。</li>
</ol>
</div>
<div id="赵克宽" class="section level2">
<h2>
<span class="header-section-number">13.31</span> 赵克宽<a class="anchor" aria-label="anchor" href="#%E8%B5%B5%E5%85%8B%E5%AE%BD"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三-赵克宽-1"></span>
宗室克宽，素不蓄财，惟喜绳索，人呼为「索子太尉」。虽暑月裸袒，常腋挟二毡毬，身缠数铁绳。稍醉，则以铁绳伤人。家仆郭福，眇小无艺，然克宽常畏之。每在外被酒，掷弄铁绳，郭福必诟叱使归，克宽遂拱手还舍，莫测其故也。《能改斋漫录》卷十三。</li>
</ol>
</div>
<div id="赵-颢" class="section level2">
<h2>
<span class="header-section-number">13.32</span> 赵　颢<a class="anchor" aria-label="anchor" href="#%E8%B5%B5-%E9%A2%A2"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三-赵颢-1"></span>
熙宁间，神宗与二王禁中打毬子，上问二王欲赌何物？徐王曰：「臣不别赌物，若赢时，只告罢了新法。」《紫薇杂记》。</p></li>
<li><p><span id="宋轶三-赵颢-2"></span>
岐王夫人，冯侍中拯之曾孙也，失爱于王，屏居后阁者数年。元丰二年春，岐王宫遗火，寻扑灭。夫人闻有火，遣二婢往视之。王见之，诘其所以来，二婢曰：「夫人令视大王耳。」王乳母素憎夫人，与王二嬖人共谮之，曰：「火殆夫人所为也。」王怒，命内知客鞫其事，二婢不胜拷掠，自诬云：「夫人使之纵火。」王杖二婢，且泣诉于太后曰：「新妇所为如是，臣不可与同处。」太后怒，谓上：「必斩之！」上素知其不睦，必为左右所陷，徐对曰：「彼公卿家子，岂可遽尔？俟按验得实，然后议之。」乃召二婢使宫官郑穆同鞫于皇城司。数日，狱具，无实，又命宫官冯诰录问。上乃以具狱白太后，因召夫人入禁中，夫人大惧，欲自杀，上遣中使慰谕曰：「汝无罪，勿恐。」且命径诣太皇太后宫，太皇太后亦慰存之。太后与上继至，诘以火事，夫人泣拜谢罪，乃曰：「纵火则无之，然妾小家女，福薄，诚不足以当岐王伉俪，幸赦其死，乞削发出外为尼。」太后曰：「闻汝诅詈岐王，有诸？」对曰：「妾乘忿，或有之。」上乃罪乳母及二嬖人，命中使送夫人于瑶华宫，不披戴，旧俸月钱五十缗，更增倍之，厚加资给，曰：「俟王意解，当复迎之。」《涑水记闻》卷十四。</p></li>
</ol>
</div>
<div id="赵-𫖳" class="section level2">
<h2>
<span class="header-section-number">13.33</span> 赵　𫖳<a class="anchor" aria-label="anchor" href="#%E8%B5%B5-%F0%AB%96%B3"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三-赵𫖳-1"></span>
嘉王颢，裕陵亲弟也，好读书。元丰间，数上疏论政事，记室或谏之曰：「大王为天子弟，无狗马声色之好，游心方册，固是盛德，而数干廷议，非所以安太后也。」王矍然亦悟。尔后惟求医书，与其僚讲汤液方论而已。朝廷果贤其好古，降诏褒谕。至今医家有《嘉王集方》。《萍洲可谈》卷一。案：嘉王颢，为「嘉王𫖳」之误。</li>
</ol>
</div>
<div id="赵仲忽" class="section level2">
<h2>
<span class="header-section-number">13.34</span> 赵仲忽<a class="anchor" aria-label="anchor" href="#%E8%B5%B5%E4%BB%B2%E5%BF%BD"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三-赵仲忽-1"></span>
绍圣初，宗室仲忽得古铜器，有铭曰：「鲁公作文王尊彜以献。」诏送秘阁，而馆中劾奏，仲忽所献，实非古物，请正欺诞之罪。于是仲忽坐罚奉一月。盖是时犹恶其以怪奇惑人主也。至崇宁后，古器毕集于御府，至不可胜计……而仲忽所献，巍然冠群器之上矣。《家世旧闻》卷下。</li>
</ol>
</div>
<div id="赵仲湜" class="section level2">
<h2>
<span class="header-section-number">13.35</span> 赵仲湜<a class="anchor" aria-label="anchor" href="#%E8%B5%B5%E4%BB%B2%E6%B9%9C"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三-赵仲湜-1"></span>
恭孝仪王，讳仲湜。……二帝北狩，六军欲推王而立之。仗剑以却黄袍，晓其徒曰：「自有真主。」其徒犹未退，则以所仗剑自断其发。其徒又未退，则欲自伏剑以死。六军与王约，以逾月而真主不出，则王当即大位。王阳许而阴实款其期。未几，高宗即位于应天，王间关渡南，上屡嘉叹。王祭濮园，尝自赞其容曰：「熙宁六载，岁在癸丑，月当孟夏，二十有九，予乃始生，濮祖之后。性比山麋，貌同野叟。随圆就方，似无惟有。惟忠惟孝，不污不苟。皓月清风，良朋益友。湛然灵台，确乎不朽。」「不污不苟」，盖自叙其推戴事也。《四朝闻见录》甲集。《西湖游览志余》卷八。</li>
</ol>
</div>
<div id="赵士" class="section level2">
<h2>
<span class="header-section-number">13.36</span> 赵士<a class="anchor" aria-label="anchor" href="#%E8%B5%B5%E5%A3%AB"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三-赵士-1"></span>
见岳飞<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html#%E5%AE%8B%E8%BD%B6%E4%B8%89%E5%8D%81-%E5%B2%B3%E9%A3%9E-24">24</a>。</li>
</ol>
</div>
<div id="赵令铄" class="section level2">
<h2>
<span class="header-section-number">13.37</span> 赵令铄<a class="anchor" aria-label="anchor" href="#%E8%B5%B5%E4%BB%A4%E9%93%84"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三-赵令铄-1"></span>
英宗在濮邸，与燕王宫族人世雄厚善。两家各生子，同年月日时，是生神宗，而世雄之子令铄也。神宗后即帝位。令铄进士及第，为本朝宗室登科第一。《挥麈录》卷一。《铁网珊瑚》卷五。《宋诗纪事》卷八十五。</li>
</ol>
</div>
<div id="赵令畤" class="section level2">
<h2>
<span class="header-section-number">13.38</span> 赵令畤<a class="anchor" aria-label="anchor" href="#%E8%B5%B5%E4%BB%A4%E7%95%A4"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三-赵令畤-1"></span>
宗室令畤，少有俊名，一时名士多与之游。元祐间，执政荐之帘前，欲用以为馆职，曰：「令畤非特文学可称，吏能亦自精敏。其为人材，实未易得。」宣仁后曰：「皇亲家惺惺者，直是惺惺，但不知德行如何，不如更少待。」于是遂止。《却扫编》卷下。</p></li>
<li><p><span id="宋轶三-赵令畤-2"></span>
见苏轼<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html#%E5%AE%8B%E8%BD%B6%E4%BA%8C%E5%8D%81%E4%BA%8C-%E8%8B%8F%E8%BD%BC-246">246</a>。</p></li>
<li><p><span id="宋轶三-赵令畤-3"></span>
东坡作《秋阳赋》云：「越王之孙，有贤公子，宅于不土之里，而咏无言之诗。」盖「畤」字也。坡云：「且教人别处使不得。」《王直方诗话》。《老学庵笔记》卷五。</p></li>
<li><p><span id="宋轶三-赵令畤-4"></span>
见王巩<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html#%E5%AE%8B%E8%BD%B6%E4%BA%8C%E5%8D%81%E4%B8%89-%E7%8E%8B%E5%B7%A9-4">4</a>。</p></li>
<li><p><span id="宋轶三-赵令畤-5"></span>
「虽自九天分派，不与万李同林。步处雷惊电绕，空余翰墨窥寻。」此赵德麟跋䓕所藏李太白醉草后，其实自谓也。《春渚纪闻》卷七。</p></li>
<li><p><span id="宋轶三-赵令畤-6"></span>
「白藕作花风已秋，不堪残睡更回头。晚云带雨归飞急，去作西窗一夜愁。」此赵德麟细君王氏所作也。德麟既鳏居，因见此篇，遂与之为亲。余以为乃二十八字媒也。《王直方诗话》。《诗话总龟》前集卷二十七。《优古堂诗话》。《诗人玉屑》卷二十。《竹庄诗话》卷二十二。《尧山堂外纪》卷五十三。《词林纪事》卷五。</p></li>
</ol>
</div>
<div id="赵孝参" class="section level2">
<h2>
<span class="header-section-number">13.39</span> 赵孝参<a class="anchor" aria-label="anchor" href="#%E8%B5%B5%E5%AD%9D%E5%8F%82"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三-赵孝参-1"></span>
豫章郡王孝参，曹王之次子。曹王甚贤，神庙之季弟也。于太上皇为从兄弟，且俊爽一时，甚尊宠也，号「三大王」者。政和间始建春宫，既事大体重，乃命近戚奏告诸陵，而三大王遂行。朝廷亦为妙选行事官与之偕，尽馆阁上才，一时之盛举也。诸名士既与王同涂，而王亦自矜持，朝夕谭对，简札间独喜用「其」字。诸公为怏怏不乐，且以其崇贵，故不敢显讥焉。往返者多，将及国门，于是争前叙别，始佥约得共报之，曰：「某等其有天幸，获侍大王其将半月，不胜其荣幸。今违履舄，愿大王保其玉体，益其令闻。某等不胜其依恋。」数十「其」而后归，莫不抚掌。《铁围山丛谈》卷四。</li>
</ol>
</div>
<div id="赵希元-赵令" class="section level2">
<h2>
<span class="header-section-number">13.40</span> 赵希元　赵令<a class="anchor" aria-label="anchor" href="#%E8%B5%B5%E5%B8%8C%E5%85%83-%E8%B5%B5%E4%BB%A4"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三-赵希元-1"></span> <span id="宋轶三-赵令-1"></span>
宗人赵舜辅希元，自负诗文，每以东坡为标准，居处斋室皆取其言以为名。尝种芍药于亭下，以苏诗有「亭下殿余春」之句，遂榜曰「殿春亭」，作横牌书之。同列有恶之者，乃谓其家有「亭春殿」，由是出为衢州兵官。时赵令表之寓居西安，亦好吟咏，每相讥评。后表之除浙西宪，舜辅疏其短，引嫌乞避，遂移严州，而宪亦罢焉。《鸡肋编》卷下。案：令，似即「令衿」。</li>
</ol>
</div>
<div id="赵-楷" class="section level2">
<h2>
<span class="header-section-number">13.41</span> 赵　楷<a class="anchor" aria-label="anchor" href="#%E8%B5%B5-%E6%A5%B7"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三-赵楷-1"></span>
熙宁间，始命宗室应科举；大观间，内臣有赴殿试者；政和八年，帝子亦赴殿试。宗子及第，始于令铄；内臣及第，始于梁师成；亲王及第，始于嘉王楷。故事：有官人应举谓之锁厅，例不作廷魁。戊戌榜，嘉王第一人，登仕郎王昴第二人，颜天选第三人，上宣谕：「嘉王楷有司考在第一，不欲以魁天下，以第二人为牓首。」锁厅人作廷魁，自王昴始。《萍洲可谈》卷一。</p></li>
<li><p><span id="宋轶三-赵楷-2"></span>
见宋钦宗<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C-4.html#%E5%AE%8B%E8%BD%B6%E4%BA%8C-%E5%AE%8B%E9%92%A6%E5%AE%97-4">4</a>。</p></li>
</ol>
</div>
<div id="赵-枢" class="section level2">
<h2>
<span class="header-section-number">13.42</span> 赵　枢<a class="anchor" aria-label="anchor" href="#%E8%B5%B5-%E6%9E%A2"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三-赵枢-1"></span>
肃王与沈元用同使虏，馆于燕山愍忠寺。暇日无聊，同行寺中，偶有一唐人碑，辞皆偶俪，凡三千余言。元用素强记，即朗诵一再。肃王不视，且听且行，若不经意。元用归，欲矜其敏，取纸追书之。不能记者阙之，凡阙十四字。书毕，肃王视之，即取笔尽补其所阙，无遗者，又改元用谬误四五处，置笔他语，略无矜色。元用骇服。《老学庵笔记》卷五。《宋稗类钞》卷五。</li>
</ol>
</div>
<div id="赵" class="section level2">
<h2>
<span class="header-section-number">13.43</span> 赵<a class="anchor" aria-label="anchor" href="#%E8%B5%B5"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三-赵-1"></span>
靖康国破，二帝播迁。有小崔才人与广平郡王道君幼子名俱匿民间，已近五十日，虏亦不问。有从官以食，遂为人所发，亦不免，不十日虏去矣。《老学庵笔记》卷一。</li>
</ol>
</div>
<div id="赵-旉" class="section level2">
<h2>
<span class="header-section-number">13.44</span> 赵　旉<a class="anchor" aria-label="anchor" href="#%E8%B5%B5-%E6%97%89"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三-赵旉-1"></span>
元懿太子名旉……初，太子得疾未瘳。有金香鼎置于地，宫人误触之，仆地有声，太子应时惊槒不止。上命斩宫人于庑下。少顷，太子薨，年三岁。《建炎以来朝野杂记》甲集卷一。</li>
</ol>
</div>
<div id="赵-询" class="section level2">
<h2>
<span class="header-section-number">13.45</span> 赵　询<a class="anchor" aria-label="anchor" href="#%E8%B5%B5-%E8%AF%A2"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三-赵询-1"></span>
赵节斋之父国公祖墓在括苍青田，以地本一蜀人所定，约三年复来。已而见者皆言其中有水，当谋改厝，启之末毕，而前人至，见之曰：「水自有之，无害也。」既启穴，水绿色，以盏勺饮极甘。挠之数四，一金鱼跃出，击杀之。又挠之，有二鱼，复击其尾纵之，曰：「当出三天子，今只作一半。」遂复掩之，后乃生景献太子。《癸辛杂识》别集上。</li>
</ol>
</div>
<div id="赵-竑" class="section level2">
<h2>
<span class="header-section-number">13.46</span> 赵　竑<a class="anchor" aria-label="anchor" href="#%E8%B5%B5-%E7%AB%91"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三-赵竑-1"></span>
济王夫人吴氏，恭圣太后之姪孙也，性极妬忌。王有宠姬数人，殊不能容，每入禁中，必察之杨后，具言王之短，无所不至。一日内宴后，以水精双莲花一枝，命王亲为夫人簪之，且戒其夫妇和睦。未几，王与吴复有小竞，王乘怒误碎其花。及吴再入禁中，遂谮言碎花之事，于是后意甚怒，已有废储之意。会王在邸新饰素屏，书「南恩新」三大字，或扣其说，则曰：「『花儿王』王墉之父号花儿王。与史丞相通同为奸，待异日当窜之上二州也。」既而语达，王与史密谋之杨后，遂成废立之祸焉。盖当时盛传「花儿王」者秽乱宫闱，市井俚歌所唱「花儿王开」者，盖指此也。《癸辛杂识》后集。</li>
</ol>
</div>
<div id="申国长公主" class="section level2">
<h2>
<span class="header-section-number">13.47</span> 申国长公主<a class="anchor" aria-label="anchor" href="#%E7%94%B3%E5%9B%BD%E9%95%BF%E5%85%AC%E4%B8%BB"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三-申国长公主-1"></span>
太宗第七女申国大长公主平生不茹荤，端拱初，幸延圣寺抱对佛愿舍为尼。真宗即位，遂乞削发。上曰：「朕之诸妹皆厚赐汤邑，筑外馆以尚天姻，酬先帝之爱也。汝独愿出家，可乎？」申国曰：「此先帝之愿也。」坚乞之，遂允。进封吴国，赐名清裕，号报慈正觉大师，建寺都城之西，额曰「崇真」。藩国近戚及掖庭嫔御愿出家者，若密恭懿王女万年县主、曹恭惠王女惠安县主凡三十余人，皆随出家。诏普度天下僧尼。申国俗寿止三十八，尼夏十有六入灭。《湘山野录》卷上。《宋朝事实类苑》卷四十三。</p></li>
<li><p><span id="宋轶三-申国长公主-2"></span>
初，申国长公主为尼，掖庭嫔御随出家三十余人，诏两禁送于寺，赐斋馔。传宣各令作诗送，惟陈文僖公彭年诗尚有记者，云：「尽出花钿散宝津，云鬟初翦向残春。因惊风烛难留世，遂作池莲不染身。贝叶乍翻疑轴锦，梵声才学误梁尘。从兹艳质归空后，湘浦应无解佩人。」或云作诗之说恐非。好事者能于《鹧鸪天》曲声歌之。《湘山野录》卷下。《宋朝事实类苑》卷四十三。《宋诗纪事》卷四。</p></li>
</ol>
</div>
<div id="荣德帝姬" class="section level2">
<h2>
<span class="header-section-number">13.48</span> 荣德帝姬<a class="anchor" aria-label="anchor" href="#%E8%8D%A3%E5%BE%B7%E5%B8%9D%E5%A7%AC"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三-荣德帝姬-1"></span>
见柔福帝姬<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%AE%8B%E8%BD%B6%E4%B8%89-%E6%9F%94%E7%A6%8F%E5%B8%9D%E5%A7%AC-2">2</a>。</li>
</ol>
</div>
<div id="柔福帝姬" class="section level2">
<h2>
<span class="header-section-number">13.49</span> 柔福帝姬<a class="anchor" aria-label="anchor" href="#%E6%9F%94%E7%A6%8F%E5%B8%9D%E5%A7%AC"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三-柔福帝姬-1"></span>
韩世清屯蕲州，出兵与〔刘〕忠战，大破之，其众死亡者甚多，乃渐入湖南，世清夺得一妇人，自称是柔福帝姬，小名环环，行第二十一，小王娘子之女也。或报世清，世清疑之，乃请知州甄采同通判钤辖具官裳立于庭，坐柔福帝姬于堂上，隔帘问之，遂具说被虏及得脱之因，具言被刘忠虏在军中，初遭刘忠无礼，又被刘忠嫁与一押火。及言昔时阁中官员姓名稍详，世清等信之，遂改馆焉。《三朝北盟会编》卷一百三十四。</p></li>
<li><p><span id="宋轶三-柔福帝姬-2"></span>
建炎四年，上在会稽，有自虏中逃归，称柔福帝姬者。帝姬，道君女，莘王植同产也。诏宣政使冯益、内人吴心儿验视，遂取入宫，封福国长公主，下降永州防御使高世荣。……时又有妇人自称荣德帝姬，姬在东都，尝适曹晟。荆南镇抚使解潜以闻，按验，则妇人易氏也，亦杖死。于是大理评事山阴石邦彦引唐代宗之言告。上曰：「吾宁受百欺，冀得一真。」三年春，乃诏皇族有脱虏来归者，令州县验实以闻，许推赏。显仁后来归之岁，有入内医官徐中立者，言柔福北迁，适其子还而死。诏福国长公主显属诈冒，下大理杂治。大理言：「称公主者，乃东都干明寺尼李静善也。法寺当诈假官，流二千里；冒诸俸赐计钱四十七万九千余缗，为诈欺官私以取财物，准盗论，罪止流三千里；节次入内起居，为阑入至御在所者，斩。以上并该赦外，冯益被旨识认之时，静善与益对坐，谓上为兄，系对捍制使而无人臣之礼，大不恭，十恶，罪至死，不赦。」诏决重杖处死。益至狱不承，讯问乃伏。法寺言：「益赦后，制勘虚妄，当罚金，情重，奏裁。」诏除名，昭州编管。未行，复释之。世荣积官常德军承宣使，奉祠。至是，改正追夺。后以父任，复为班行。乾道中，特除合门祗候、江南兵马都监云。《建炎以来朝野杂记》甲集卷一。</p></li>
<li><p><span id="宋轶三-柔福帝姬-3"></span>
靖康之乱，柔福帝姬随北狩。建炎四年，有女子诣阙，称为柔福，自虏中潜归。诏遣老宫人视之，其貌良是，问以宫禁旧事，略能言仿佛，但以足长大疑之。女子颦蹙曰：「金人驱迫如牛羊，跣足行万里，宁复故态哉？」上恻然不疑其诈，即诏入宫，授福国长公主，下降高世荣。汪龙溪行制词云 ：「彭城方急，鲁元尝困于面驰；江左既兴，益寿宜充于禁脔。」资妆一万八千缗。绍兴十二年，显仁太后回銮，言柔福死于虏中久矣，始知其诈。执付诏狱，乃一女巫也，尝遇一宫婢，谓之曰：「子貌甚类柔福。」因告以宫禁事，教之为诈。遂伏诛。前后请给锡赉计四十七万九千缗。……此女巫若非显仁之归，富贵终身矣。《鹤林玉露》乙编卷五。《湖海新闻夷坚续志》前集卷一。《西湖游览志余》卷六。《宋稗类钞》卷四。</p></li>
<li><p><span id="宋轶三-柔福帝姬-4"></span>
柔福帝姬，先自金间道奔归，自言于上，上泣而具记其事，遂命高士尚主。一时宠渥，莫之前比。盖徽宗仅有一女存，上待之故不忍薄也。及韦太后归自北方，持高宗袂泣未已，遽曰：「哥被番人笑说，错买了颜子帝姬。柔福死已久，生与吾共卧起，吾视其敛，且寘骨。」上以太母之命，寘姬于理。狱具，诛之东市。或谓太后与柔福俱处北方，恐其讦己之故，文之以伪，上奉母命，则固不得与之辩也。然柔福自闻太后将还銮驭，即以病告。尝以尼师自随，或谓此尼曾事真帝姬，故备知畴昔帝姬俱上在宫中事。伪帝姬引见之顷，呼上小字，尼师之教也。京师颜家巷髹器物不坚实，故至今谓之「颜子生活」。《四朝闻见录》乙集。《随园随笔》卷十九。《南宋杂事诗》卷四。</p></li>
</ol>
</div>
<div id="赵枢女" class="section level2">
<h2>
<span class="header-section-number">13.50</span> 赵枢女<a class="anchor" aria-label="anchor" href="#%E8%B5%B5%E6%9E%A2%E5%A5%B3"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三-赵枢女-1"></span>
宋姬者，宋肃王枢之女也。幼戏水滨，得玉印一，文曰「金妃之印」。靖康遭掠入金，金主纳之为妃。或云符印之谶。……至后又徙二帝于五国城，姬骤谏而主怒，以匕首杀之。《明诗综》卷十五袁华《哀宋姬》诗序。</li>
</ol>
</div>
<div id="赵德昭女孙" class="section level2">
<h2>
<span class="header-section-number">13.51</span> 赵德昭女孙<a class="anchor" aria-label="anchor" href="#%E8%B5%B5%E5%BE%B7%E6%98%AD%E5%A5%B3%E5%AD%99"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶三-赵德昭女孙-1"></span>
《窃愤录》载：金人徙宋钦宗回燕京，一日，行至平顺州，止泊驿舍。时以七夕，官中于驿作酒肆，纵人会饮。帝于室中窥见一胡妇数女子，皆俊目艳丽，或歌或舞，或吹笛持酒劝客。所得钱物酒食，率归胡妇。稍不及者，妇以杖击之。少顷，官遣皂衣吏赍酒饮帝，胡妇不知为帝也，亦遣一横笛女子入室中，对帝呜咽，吹不成曲。帝问女子曰：「吾与汝为乡人，汝东京谁氏女耶？」女顾胡妇稍远，乃曰：「我百王宫魏王女孙也，先嫁钦慈太后姪孙。京城陷，为贼掳至此，卖与豪门作婢，既又遭主母诟挞，转鬻与此胡妇，俾在此日夕求酒食钱物，若不及，即箠楚随之。」言讫，问帝曰：「官人亦是东京人，想亦被掳来此也。」帝但泣下遣之去。按《朝野遗记》：张孝纯在云中府，粘罕席上有所睹，赋《念奴娇》一阕云：「疎眉秀盻，向春风犹是，宣和粧束。贵气盈盈姿态巧，举止况非凡俗。宋室宗姬，秦王幼女，曾嫁钦慈族。干戈横荡，事随天地翻覆。　一笑邂逅相逢，劝人饮酒，旋旋吹横竹。流落天涯俱是客，何必平生相熟。旧日荣华，如今憔悴，付与杯中渌。兴亡休问，为伊且尽船玉。」详味词旨，则孝纯所睹即帝之所遇者也。然孝纯之词，赋之粘罕席上，则是女初属粘罕审矣，后乃复流落于偏州，岂非粘罕之妇妬而逐之耶？《两山墨谈》卷六。《坚瓠戊集》卷三。</li>
</ol>
</div>
<div id="周汉国公主" class="section level2">
<h2>
<span class="header-section-number">13.52</span> 周汉国公主<a class="anchor" aria-label="anchor" href="#%E5%91%A8%E6%B1%89%E5%9B%BD%E5%85%AC%E4%B8%BB"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶三-周汉国公主-1"></span>
理皇下嫁周汉国公主于驸马都尉杨镇，故事：奠雁奏进礼物一百有二十奁。理皇从复古殿取《神龙兰亭》为第一奁。《清容居士集》卷四十七。</p></li>
<li><p><span id="宋轶三-周汉国公主-2"></span>
宋理宗女下嫁杨镇，未几而薨，镇至行三年丧，自称「草土」。《研北杂志》卷下。</p></li>
</ol>
</div>
</div>
  <div class="chapter-nav">
<div class="prev"><a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C-4.html"><span class="header-section-number">12</span> 宋人轶事汇编卷二</a></div>
<div class="next"><a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html"><span class="header-section-number">14</span> 宋人轶事汇编卷四</a></div>
</div></main><div class="col-md-3 col-lg-2 d-none d-md-block sidebar sidebar-chapter">
    <nav id="toc" data-toggle="toc" aria-label="On this page"><h2>On this page</h2>
      <ul class="nav navbar-nav">
<li><a class="nav-link" href="#%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89"><span class="header-section-number">13</span> 宋人轶事汇编卷三</a></li>
<li><a class="nav-link" href="#%E5%AE%8B%E9%AB%98%E5%AE%97"><span class="header-section-number">13.1</span> 宋高宗</a></li>
<li><a class="nav-link" href="#%E5%90%B4-%E5%90%8E"><span class="header-section-number">13.2</span> 吴　后</a></li>
<li><a class="nav-link" href="#%E5%88%98%E8%B4%B5%E5%A6%83"><span class="header-section-number">13.3</span> 刘贵妃</a></li>
<li><a class="nav-link" href="#%E5%BC%A0%E8%B4%B5%E5%A6%83-1"><span class="header-section-number">13.4</span> 张贵妃</a></li>
<li><a class="nav-link" href="#%E5%88%98%E5%A4%AB%E4%BA%BA"><span class="header-section-number">13.5</span> 刘夫人</a></li>
<li><a class="nav-link" href="#%E5%AE%8B%E5%AD%9D%E5%AE%97"><span class="header-section-number">13.6</span> 宋孝宗</a></li>
<li><a class="nav-link" href="#%E8%B0%A2-%E5%90%8E"><span class="header-section-number">13.7</span> 谢　后</a></li>
<li><a class="nav-link" href="#%E5%AE%8B%E5%85%89%E5%AE%97"><span class="header-section-number">13.8</span> 宋光宗</a></li>
<li><a class="nav-link" href="#%E6%9D%8E-%E5%90%8E"><span class="header-section-number">13.9</span> 李　后</a></li>
<li><a class="nav-link" href="#%E5%AE%8B%E5%AE%81%E5%AE%97"><span class="header-section-number">13.10</span> 宋宁宗</a></li>
<li><a class="nav-link" href="#%E6%9D%A8-%E5%90%8E"><span class="header-section-number">13.11</span> 杨　后</a></li>
<li><a class="nav-link" href="#%E5%AE%8B%E7%90%86%E5%AE%97"><span class="header-section-number">13.12</span> 宋理宗</a></li>
<li><a class="nav-link" href="#%E8%B0%A2-%E5%90%8E-1"><span class="header-section-number">13.13</span> 谢　后</a></li>
<li><a class="nav-link" href="#%E9%98%8E%E8%B4%B5%E5%A6%83"><span class="header-section-number">13.14</span> 阎贵妃</a></li>
<li><a class="nav-link" href="#%E5%AE%8B%E5%BA%A6%E5%AE%97"><span class="header-section-number">13.15</span> 宋度宗</a></li>
<li><a class="nav-link" href="#%E5%85%A8-%E5%90%8E"><span class="header-section-number">13.16</span> 全　后</a></li>
<li><a class="nav-link" href="#%E7%8E%8B%E6%98%AD%E4%BB%AA"><span class="header-section-number">13.17</span> 王昭仪</a></li>
<li><a class="nav-link" href="#%E6%9C%B1%E5%A4%AB%E4%BA%BA"><span class="header-section-number">13.18</span> 朱夫人</a></li>
<li><a class="nav-link" href="#%E5%BC%A0%E7%90%BC%E8%8B%B1"><span class="header-section-number">13.19</span> 张琼英</a></li>
<li><a class="nav-link" href="#%E5%AE%8B%E6%81%AD%E5%B8%9D"><span class="header-section-number">13.20</span> 宋恭帝</a></li>
<li><a class="nav-link" href="#%E5%AE%8B%E5%B8%9D%E6%98%BA"><span class="header-section-number">13.21</span> 宋帝昺</a></li>
<li><a class="nav-link" href="#%E8%B5%B5%E5%BE%B7%E6%98%AD"><span class="header-section-number">13.22</span> 赵德昭</a></li>
<li><a class="nav-link" href="#%E8%B5%B5%E5%85%83%E5%83%96"><span class="header-section-number">13.23</span> 赵元僖</a></li>
<li><a class="nav-link" href="#%E8%B5%B5%E5%85%83%E4%BF%A8"><span class="header-section-number">13.24</span> 赵元俨</a></li>
<li><a class="nav-link" href="#%E8%B5%B5%E5%BE%B7%E9%92%A7"><span class="header-section-number">13.25</span> 赵德钧</a></li>
<li><a class="nav-link" href="#%E8%B5%B5%E5%85%81%E8%89%AF"><span class="header-section-number">13.26</span> 赵允良</a></li>
<li><a class="nav-link" href="#%E8%B5%B5%E5%85%81%E5%88%9D"><span class="header-section-number">13.27</span> 赵允初</a></li>
<li><a class="nav-link" href="#%E8%B5%B5%E5%85%83%E5%AE%89"><span class="header-section-number">13.28</span> 赵元安</a></li>
<li><a class="nav-link" href="#%E8%B5%B5%E5%AE%97%E6%99%9F"><span class="header-section-number">13.29</span> 赵宗晟</a></li>
<li><a class="nav-link" href="#%E8%B5%B5%E5%AE%97%E6%B1%89"><span class="header-section-number">13.30</span> 赵宗汉</a></li>
<li><a class="nav-link" href="#%E8%B5%B5%E5%85%8B%E5%AE%BD"><span class="header-section-number">13.31</span> 赵克宽</a></li>
<li><a class="nav-link" href="#%E8%B5%B5-%E9%A2%A2"><span class="header-section-number">13.32</span> 赵　颢</a></li>
<li><a class="nav-link" href="#%E8%B5%B5-%F0%AB%96%B3"><span class="header-section-number">13.33</span> 赵　𫖳</a></li>
<li><a class="nav-link" href="#%E8%B5%B5%E4%BB%B2%E5%BF%BD"><span class="header-section-number">13.34</span> 赵仲忽</a></li>
<li><a class="nav-link" href="#%E8%B5%B5%E4%BB%B2%E6%B9%9C"><span class="header-section-number">13.35</span> 赵仲湜</a></li>
<li><a class="nav-link" href="#%E8%B5%B5%E5%A3%AB"><span class="header-section-number">13.36</span> 赵士</a></li>
<li><a class="nav-link" href="#%E8%B5%B5%E4%BB%A4%E9%93%84"><span class="header-section-number">13.37</span> 赵令铄</a></li>
<li><a class="nav-link" href="#%E8%B5%B5%E4%BB%A4%E7%95%A4"><span class="header-section-number">13.38</span> 赵令畤</a></li>
<li><a class="nav-link" href="#%E8%B5%B5%E5%AD%9D%E5%8F%82"><span class="header-section-number">13.39</span> 赵孝参</a></li>
<li><a class="nav-link" href="#%E8%B5%B5%E5%B8%8C%E5%85%83-%E8%B5%B5%E4%BB%A4"><span class="header-section-number">13.40</span> 赵希元　赵令</a></li>
<li><a class="nav-link" href="#%E8%B5%B5-%E6%A5%B7"><span class="header-section-number">13.41</span> 赵　楷</a></li>
<li><a class="nav-link" href="#%E8%B5%B5-%E6%9E%A2"><span class="header-section-number">13.42</span> 赵　枢</a></li>
<li><a class="nav-link" href="#%E8%B5%B5"><span class="header-section-number">13.43</span> 赵</a></li>
<li><a class="nav-link" href="#%E8%B5%B5-%E6%97%89"><span class="header-section-number">13.44</span> 赵　旉</a></li>
<li><a class="nav-link" href="#%E8%B5%B5-%E8%AF%A2"><span class="header-section-number">13.45</span> 赵　询</a></li>
<li><a class="nav-link" href="#%E8%B5%B5-%E7%AB%91"><span class="header-section-number">13.46</span> 赵　竑</a></li>
<li><a class="nav-link" href="#%E7%94%B3%E5%9B%BD%E9%95%BF%E5%85%AC%E4%B8%BB"><span class="header-section-number">13.47</span> 申国长公主</a></li>
<li><a class="nav-link" href="#%E8%8D%A3%E5%BE%B7%E5%B8%9D%E5%A7%AC"><span class="header-section-number">13.48</span> 荣德帝姬</a></li>
<li><a class="nav-link" href="#%E6%9F%94%E7%A6%8F%E5%B8%9D%E5%A7%AC"><span class="header-section-number">13.49</span> 柔福帝姬</a></li>
<li><a class="nav-link" href="#%E8%B5%B5%E6%9E%A2%E5%A5%B3"><span class="header-section-number">13.50</span> 赵枢女</a></li>
<li><a class="nav-link" href="#%E8%B5%B5%E5%BE%B7%E6%98%AD%E5%A5%B3%E5%AD%99"><span class="header-section-number">13.51</span> 赵德昭女孙</a></li>
<li><a class="nav-link" href="#%E5%91%A8%E6%B1%89%E5%9B%BD%E5%85%AC%E4%B8%BB"><span class="header-section-number">13.52</span> 周汉国公主</a></li>
</ul>

      <div class="book-extra">
        <ul class="list-unstyled">
          
        </ul>
</div>
    </nav>
</div>

</div>
</div> <!-- .container -->

<footer class="bg-primary text-light mt-5"><div class="container"><div class="row">

  <div class="col-12 col-md-6 mt-3">
    <p>"<strong>历史上的一些人</strong>" was written by 林峰. It was last built on 2022-06-04.</p>
  </div>

  <div class="col-12 col-md-6 mt-3">
    <p>This book was built by the <a class="text-light" href="https://bookdown.org">bookdown</a> R package.</p>
  </div>

</div></div>
</footer>
</body>
</html>
