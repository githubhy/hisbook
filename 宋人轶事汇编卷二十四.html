<!DOCTYPE html>
<html lang="en">
<head>
<meta http-equiv="Content-Type" content="text/html; charset=UTF-8">
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>33 宋人轶事汇编卷二十四 | 历史上的一些人</title>
<meta name="author" content="林峰">
<meta name="description" content="33.1 黄庭坚 ...">
<meta name="generator" content="bookdown 0.26 with bs4_book()">
<meta property="og:title" content="33 宋人轶事汇编卷二十四 | 历史上的一些人">
<meta property="og:type" content="book">
<meta property="og:image" content="/images/cover_sheep_thinker.jpeg">
<meta property="og:description" content="33.1 黄庭坚 ...">
<meta name="twitter:card" content="summary">
<meta name="twitter:title" content="33 宋人轶事汇编卷二十四 | 历史上的一些人">
<meta name="twitter:description" content="33.1 黄庭坚 ...">
<meta name="twitter:image" content="/images/cover_sheep_thinker.jpeg">
<!-- JS --><script src="https://cdnjs.cloudflare.com/ajax/libs/clipboard.js/2.0.6/clipboard.min.js" integrity="sha256-inc5kl9MA1hkeYUt+EC3BhlIgyp/2jDIyBLS6k3UxPI=" crossorigin="anonymous"></script><script src="https://cdnjs.cloudflare.com/ajax/libs/fuse.js/6.4.6/fuse.js" integrity="sha512-zv6Ywkjyktsohkbp9bb45V6tEMoWhzFzXis+LrMehmJZZSys19Yxf1dopHx7WzIKxr5tK2dVcYmaCk2uqdjF4A==" crossorigin="anonymous"></script><script src="https://kit.fontawesome.com/6ecbd6c532.js" crossorigin="anonymous"></script><script src="libs/jquery-3.6.0/jquery-3.6.0.min.js"></script><meta name="viewport" content="width=device-width, initial-scale=1, shrink-to-fit=no">
<link href="libs/bootstrap-4.6.0/bootstrap.min.css" rel="stylesheet">
<script src="libs/bootstrap-4.6.0/bootstrap.bundle.min.js"></script><script src="libs/bs3compat-0.3.1/transition.js"></script><script src="libs/bs3compat-0.3.1/tabs.js"></script><script src="libs/bs3compat-0.3.1/bs3compat.js"></script><link href="libs/bs4_book-1.0.0/bs4_book.css" rel="stylesheet">
<script src="libs/bs4_book-1.0.0/bs4_book.js"></script><script src="libs/accessible-code-block-0.0.1/empty-anchor.js"></script><script src="https://cdnjs.cloudflare.com/ajax/libs/autocomplete.js/0.38.0/autocomplete.jquery.min.js" integrity="sha512-GU9ayf+66Xx2TmpxqJpliWbT5PiGYxpaG8rfnBEk1LL8l1KGkRShhngwdXK1UgqhAzWpZHSiYPc09/NwDQIGyg==" crossorigin="anonymous"></script><script src="https://cdnjs.cloudflare.com/ajax/libs/mark.js/8.11.1/mark.min.js" integrity="sha512-5CYOlHXGh6QpOFA/TeTylKLWfB3ftPsde7AnmhuitiTX4K5SqCLBeKro6sPS8ilsz1Q4NRx3v8Ko2IBiszzdww==" crossorigin="anonymous"></script><!-- CSS --><style type="text/css">
    
    div.hanging-indent{margin-left: 1.5em; text-indent: -1.5em;}
  </style>
</head>
<body data-spy="scroll" data-target="#toc">

<div class="container-fluid">
<div class="row">
  <header class="col-sm-12 col-lg-3 sidebar sidebar-book"><a class="sr-only sr-only-focusable" href="#content">Skip to main content</a>

    <div class="d-flex align-items-start justify-content-between">
      <h1>
        <a href="index.html" title="">历史上的一些人</a>
      </h1>
      <button class="btn btn-outline-primary d-lg-none ml-2 mt-1" type="button" data-toggle="collapse" data-target="#main-nav" aria-expanded="true" aria-controls="main-nav"><i class="fas fa-bars"></i><span class="sr-only">Show table of contents</span></button>
    </div>

    <div id="main-nav" class="collapse-lg">
      <form role="search">
        <input id="search" class="form-control" type="search" placeholder="Search" aria-label="Search">
</form>

      <nav aria-label="Table of contents"><h2>Table of contents</h2>
        <ul class="book-toc list-unstyled">
<li><a class="" href="index.html"></a></li>
<li><a class="" href="%E6%9E%97%E5%B3%B0%E8%AF%84.html"><span class="header-section-number">1</span> 林峰评</a></li>
<li><a class="" href="%E4%B8%89%E5%9B%BD%E9%AD%8F%E5%B8%9D.html"><span class="header-section-number">2</span> 三国魏帝</a></li>
<li><a class="" href="%E4%B8%89%E5%9B%BD%E9%AD%8F%E5%AE%98%E5%91%98.html"><span class="header-section-number">3</span> 三国魏官员</a></li>
<li><a class="" href="%E4%B8%9C%E6%99%8B%E5%B8%9D.html"><span class="header-section-number">4</span> 东晋帝</a></li>
<li><a class="" href="%E5%94%90%E5%AE%98%E5%91%98.html"><span class="header-section-number">5</span> 唐官员</a></li>
<li><a class="" href="%E5%AE%8B%E7%9A%87%E5%B8%9D.html"><span class="header-section-number">6</span> 宋皇帝</a></li>
<li><a class="" href="%E5%AE%8B%E5%AE%98%E5%91%98.html"><span class="header-section-number">7</span> 宋官员</a></li>
<li><a class="" href="%E5%AE%8B%E5%A5%B3%E6%80%A7.html"><span class="header-section-number">8</span> 宋女性</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E9%9B%B6.html"><span class="header-section-number">9</span> 宋人轶事汇编卷零</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80-3.html"><span class="header-section-number">10</span> 宋人轶事汇编卷一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C-4.html"><span class="header-section-number">11</span> 宋人轶事汇编卷二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html"><span class="header-section-number">12</span> 宋人轶事汇编卷三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html"><span class="header-section-number">13</span> 宋人轶事汇编卷四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html"><span class="header-section-number">14</span> 宋人轶事汇编卷五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html"><span class="header-section-number">15</span> 宋人轶事汇编卷六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html"><span class="header-section-number">16</span> 宋人轶事汇编卷七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB.html"><span class="header-section-number">17</span> 宋人轶事汇编卷八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D-1.html"><span class="header-section-number">18</span> 宋人轶事汇编卷九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81-1.html"><span class="header-section-number">19</span> 宋人轶事汇编卷十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html"><span class="header-section-number">20</span> 宋人轶事汇编卷十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html"><span class="header-section-number">21</span> 宋人轶事汇编卷十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html"><span class="header-section-number">22</span> 宋人轶事汇编卷十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html"><span class="header-section-number">23</span> 宋人轶事汇编卷十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html"><span class="header-section-number">24</span> 宋人轶事汇编卷十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html"><span class="header-section-number">25</span> 宋人轶事汇编卷十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html"><span class="header-section-number">26</span> 宋人轶事汇编卷十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html"><span class="header-section-number">27</span> 宋人轶事汇编卷十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html"><span class="header-section-number">28</span> 宋人轶事汇编卷十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html"><span class="header-section-number">29</span> 宋人轶事汇编卷二十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html"><span class="header-section-number">30</span> 宋人轶事汇编卷二十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html"><span class="header-section-number">31</span> 宋人轶事汇编卷二十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html"><span class="header-section-number">32</span> 宋人轶事汇编卷二十三</a></li>
<li><a class="active" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html"><span class="header-section-number">33</span> 宋人轶事汇编卷二十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html"><span class="header-section-number">34</span> 宋人轶事汇编卷二十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html"><span class="header-section-number">35</span> 宋人轶事汇编卷二十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html"><span class="header-section-number">36</span> 宋人轶事汇编卷二十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html"><span class="header-section-number">37</span> 宋人轶事汇编卷二十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html"><span class="header-section-number">38</span> 宋人轶事汇编卷二十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html"><span class="header-section-number">39</span> 宋人轶事汇编卷三十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html"><span class="header-section-number">40</span> 宋人轶事汇编卷三十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html"><span class="header-section-number">41</span> 宋人轶事汇编卷三十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html"><span class="header-section-number">42</span> 宋人轶事汇编卷三十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html"><span class="header-section-number">43</span> 宋人轶事汇编卷三十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html"><span class="header-section-number">44</span> 宋人轶事汇编卷三十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html"><span class="header-section-number">45</span> 宋人轶事汇编卷三十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html"><span class="header-section-number">46</span> 宋人轶事汇编卷三十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html"><span class="header-section-number">47</span> 宋人轶事汇编卷三十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html"><span class="header-section-number">48</span> 宋人轶事汇编卷三十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B%E5%8D%81.html"><span class="header-section-number">49</span> 宋人轶事汇编卷四十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E9%9B%B6.html"><span class="header-section-number">50</span> 唐人轶事汇编卷零</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html"><span class="header-section-number">51</span> 唐人轶事汇编卷一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html"><span class="header-section-number">52</span> 唐人轶事汇编卷二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html"><span class="header-section-number">53</span> 唐人轶事汇编卷三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html"><span class="header-section-number">54</span> 唐人轶事汇编卷四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html"><span class="header-section-number">55</span> 唐人轶事汇编卷五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html"><span class="header-section-number">56</span> 唐人轶事汇编卷六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html"><span class="header-section-number">57</span> 唐人轶事汇编卷七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB-1.html"><span class="header-section-number">58</span> 唐人轶事汇编卷八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D.html"><span class="header-section-number">59</span> 唐人轶事汇编卷九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81.html"><span class="header-section-number">60</span> 唐人轶事汇编卷十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html"><span class="header-section-number">61</span> 唐人轶事汇编卷十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html"><span class="header-section-number">62</span> 唐人轶事汇编卷十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html"><span class="header-section-number">63</span> 唐人轶事汇编卷十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html"><span class="header-section-number">64</span> 唐人轶事汇编卷十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html"><span class="header-section-number">65</span> 唐人轶事汇编卷十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html"><span class="header-section-number">66</span> 唐人轶事汇编卷十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html"><span class="header-section-number">67</span> 唐人轶事汇编卷十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html"><span class="header-section-number">68</span> 唐人轶事汇编卷十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html"><span class="header-section-number">69</span> 唐人轶事汇编卷十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html"><span class="header-section-number">70</span> 唐人轶事汇编卷二十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html"><span class="header-section-number">71</span> 唐人轶事汇编卷二十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html"><span class="header-section-number">72</span> 唐人轶事汇编卷二十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html"><span class="header-section-number">73</span> 唐人轶事汇编卷二十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html"><span class="header-section-number">74</span> 唐人轶事汇编卷二十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html"><span class="header-section-number">75</span> 唐人轶事汇编卷二十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html"><span class="header-section-number">76</span> 唐人轶事汇编卷二十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html"><span class="header-section-number">77</span> 唐人轶事汇编卷二十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html"><span class="header-section-number">78</span> 唐人轶事汇编卷二十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html"><span class="header-section-number">79</span> 唐人轶事汇编卷二十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html"><span class="header-section-number">80</span> 唐人轶事汇编卷三十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html"><span class="header-section-number">81</span> 唐人轶事汇编卷三十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html"><span class="header-section-number">82</span> 唐人轶事汇编卷三十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html"><span class="header-section-number">83</span> 唐人轶事汇编卷三十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html"><span class="header-section-number">84</span> 唐人轶事汇编卷三十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html"><span class="header-section-number">85</span> 唐人轶事汇编卷三十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html"><span class="header-section-number">86</span> 唐人轶事汇编卷三十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html"><span class="header-section-number">87</span> 唐人轶事汇编卷三十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html"><span class="header-section-number">88</span> 唐人轶事汇编卷三十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html"><span class="header-section-number">89</span> 唐人轶事汇编卷三十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B%E5%8D%81.html"><span class="header-section-number">90</span> 唐人轶事汇编卷四十</a></li>
<li class="book-part">附录</li>
<li><a class="" href="references.html">参考文献</a></li>
</ul>

        <div class="book-extra">
          
        </div>
      </nav>
</div>
  </header><main class="col-sm-12 col-md-9 col-lg-7" id="content"><div id="宋人轶事汇编卷二十四" class="section level1">
<h1>
<span class="header-section-number">33</span> 宋人轶事汇编卷二十四<a class="anchor" aria-label="anchor" href="#%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B"><i class="fas fa-link"></i></a>
</h1>
<div id="黄庭坚" class="section level2">
<h2>
<span class="header-section-number">33.1</span> 黄庭坚<a class="anchor" aria-label="anchor" href="#%E9%BB%84%E5%BA%AD%E5%9D%9A"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十四-黄庭坚-1"></span>
黄庭坚年五岁，已诵五经。一日，问其师曰：「人言六经，何独读其五？」师曰：「《春秋》不足读。」庭坚曰：「于是何言也？既曰经矣，何得不读？」十日成诵，无一字或遗。其父庶喜其警悟，欲令习神童科举。庭坚窃闻之，乃笑曰：「是甚做处？」庶尤爱重之。八岁时，有乡人欲赴南宫试，庶率同舍饯饮，皆作诗送行。或令庭坚亦赋诗，顷刻而成。有云：「君到玉皇香案前，若问旧时黄庭坚，谪在人间今八年。」《道山清话》。《玉芝堂谈荟》卷四。《尧山堂外纪》卷五十三。</p></li>
<li><p><span id="宋轶二十四-黄庭坚-2"></span>
黄太史庭坚年十七八时，自称清风客。俞清老澹见而目之曰：「奇逸通脱，真骥子堕地也。」《芥隐笔记》。《石林避暑录话》卷二。《何氏语林》卷十七。《宋稗类钞》卷六。《词林纪事》卷六。</p></li>
<li><p><span id="宋轶二十四-黄庭坚-3"></span>
黄鲁直得洪州解头，赴省试。〔孙〕公与乔希圣数人待榜。相传鲁直为省元，同舍置酒，有仆自门被发大呼而入，举三指。问之，乃公与同舍三人，鲁直不与。坐上数人皆散去，至有流涕者。鲁直饮酒自若，饮酒罢，与公同看榜，不少见于颜色。公尝为其妇翁孙莘老言，甚重之。后妻死，作发愿文，绝嗜欲，不御酒肉。至黔州命下，亦不少动。公在归州日，见其容貌愈光泽。留贬所累年，有见者，无异仕官时。《孙公谈圃》卷下。《仕学规范》卷十。</p></li>
<li><p><span id="宋轶二十四-黄庭坚-4"></span>
黄鲁直于相国寺得宋子京《唐史》稾一册，归而熟观之，自是文章日进。此无他也，见其窜易句字，与初造意不同，而识其用意所起故也。《曲洧旧闻》卷四。《仕学规范》卷三十三。</p></li>
<li><p><span id="宋轶二十四-黄庭坚-5"></span>
七岁能作牧童诗，八岁作诗送人赴举云：「送君归去玉帝前，若问旧时黄庭坚，谪在人间今八年。」治平丙午，先生再赴乡举，诗题出「野无遗贤」。主文衡者庐陵李询，读先生诗中两句云：「渭水空藏月，傅岩深锁烟。」击节称赏，批云：「此人不惟文理冠场，异日当以诗名擅四海。」先生遂膺首选。《宋名臣言行录》续集卷一引《年谱》。《尧山堂外纪》卷五十三。</p></li>
<li><p><span id="宋轶二十四-黄庭坚-6"></span>
〔怀宁县山谷寺〕西北有石牛洞，其洞如牛，唐李翱诸贤题咏甚多。李伯时画黄鲁直坐石牛上，鲁直因自号山谷道人，仍题诗石上云：「郁郁窈窈天官宅，诸峰排霄帝不隔。六时谒帝开关钥，我身金华牧羊客。羊眠野草我世间，高真众灵思我还。石盆之中有甘露，青牛驾我山谷路。」《方舆胜览》卷四十九。《六研斋二笔》卷四。《宋诗纪事》卷三十三。</p></li>
<li><p><span id="宋轶二十四-黄庭坚-7"></span>
黄太史过泗州，礼僧伽之塔，作《发愿文》，痛戒酒色肉食，可谓有高见者也。……而或者乃病其不能坚守，暮年犹有所犯。《瓮牖闲评》卷七。</p></li>
<li><p><span id="宋轶二十四-黄庭坚-8"></span>
黄庭坚、秦观、张耒、晁补之，四学士，皆游苏轼之门，陈无己云：「苏公之门，有客四人：黄鲁直、秦少游、晁无咎，则长公之客也，张文潜则少公之客也。」张文潜诗云：「长公波涛万顷陂，少公巉秀千寻麓。黄郎萧萧日下鹤，陈子峭峭霜中竹。秦文倩丽舒桃李，晁论峥嵘走珠玉。」 《小学绀珠》卷六。《东都事略》卷一百十六。《能改斋漫录》卷十一。《郡斋读书志》卷十九。《名贤氏族言行类稿》卷二十七。《佩文斋书画谱》卷六十七。</p></li>
<li><p><span id="宋轶二十四-黄庭坚-9"></span>
元祐文章，世称苏、黄。然二公当时争名，互相讥诮，东坡尝云：「黄鲁直诗文，如蝤蛑江珧柱，格韵高绝，盘餐尽废，然不可多食，多食则发风动气。」山谷亦云：「盖有文章妙一世，而诗句不逮古人者。」此指东坡而言也。《诗话总龟》后集卷三十七。《苕溪渔隐丛话》前集卷四十九。</p></li>
<li><p><span id="宋轶二十四-黄庭坚-10"></span>
有学者问〔张〕文潜模范，曰：「看《退听藁》。」盖山谷在馆中时，自号所居曰「退听堂」。《王直方诗话》。《苕溪渔隐丛话》前集卷四十九。《诗人玉屑》卷十八。《诗林广记》卷四。《宋诗纪事》卷三十三。</p></li>
<li><p><span id="宋轶二十四-黄庭坚-11"></span>
内翰顾子敦身体魁伟，与山谷同在馆中，夏多昼寝，山谷俟其耳热熟寐，即于子敦胸腹间写字，子敦苦之。一日，据案而寝，既觉曰：「尔亦无如我何。」及还舍，夫人诘其背字，脱衣观之，乃山谷所题诗云：「绿暗红稀出凤城，暮云楼阁古今情。行人莫听宫前水，流尽年光是此声。」此乃市廛多用此语以文背，故山谷因以为戏。《苕溪渔隐丛话》后集卷二十六引《复斋漫录》。</p></li>
<li><p><span id="宋轶二十四-黄庭坚-12"></span>
黄鲁直、刘莘老丞相同在馆中。每遇庖人请食次，鲁直颇治珍味，刘，北人，性朴厚，多云「来日吃蒸饼」，乡音颇质。黄不乐其简俭，一日聚饮行令，以三字离合成字。或云「戊丁成皿盛」，或云「玉白珀石碧」，或云「里予野土墅」，黄云「禾女委鬼魏」，刘未答。黄遽云：「仆当奉代，以『来力勅正整』如何？」盖其声大似「蒸饼」之语也。坐皆笑，刘不乐。《寓简》卷十。《何氏语林》卷二十七。《尧山堂外纪》卷五。</p></li>
<li><p><span id="宋轶二十四-黄庭坚-13"></span>
赵正夫丞相，元祐中与黄太史鲁直俱在馆阁。鲁直以其鲁人，意常轻之。每庖吏来问食次，正夫必曰：「来日吃蒸饼。」一日聚饭行令，鲁直云：「欲五字从首至尾各一字，复合成一字。」正夫沈吟久之曰：「禾女委鬼魏。」鲁直应声曰：「来力𠡠正整。」叶正夫之音，阖坐大笑。正夫又尝曰：「乡中最重润笔，每一志文成，则太平车中载以赠之。」鲁直曰：「想俱是萝卜与瓜虀尔。」正夫衔之切骨，其后排挤不遗余力，卒致宜州之贬。一时戏剧，贻祸如此。《挥麈后录》卷六。《宋名臣言行录》续集卷一。《读书镜》卷五。</p></li>
<li><p><span id="宋轶二十四-黄庭坚-14"></span>
黄鲁直少轻物，与赵挺之同校举子。一文卷使「蟒蛇」，挺之欲黜之，诸公尽然，鲁公独相持。挺之诚其言，问曰：「公主此文，不识二字出何家？」鲁直良久曰：「出《梁武忏》。」赵以其侮己，大衔之。后，挺之作相，鲁直责鄂州。召还诸流人，挺之令有司举鲁直作《承天寺碑》云：「方今善人少，而不善人多。」疑为谤讪朝廷。善人盖谓奉佛者。复责宜州。时五侍郎德孺自迁所还，会黄于武昌，志甚不平，且贫甚。侍郎厚赠，令诸子送至汉阳。鲁直有谢诗，见《豫章集》。《过庭录》。</p></li>
<li><p><span id="宋轶二十四-黄庭坚-15"></span>
鲁直为礼部试官，或以柳枝来，有法官曰：「漏泄春光有柳条。」鲁直曰：「榆条准此。」盖律语有「余条准此」也。一坐大哄，而文吏共深恨之。《后山谈丛》卷五。</p></li>
<li><p><span id="宋轶二十四-黄庭坚-16"></span>
申公薨，范纯夫托山谷草遗表，表成，不用。又尝托山谷草司马公休《谢起碑楼表》，窜改止余数字，以示山谷，略无忤色，但逊谢而已。《晁氏客语》。</p></li>
<li><p><span id="宋轶二十四-黄庭坚-17"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html#%E5%AE%8B%E8%BD%B6%E4%BA%8C%E5%8D%81%E4%B8%89-%E8%8B%8F%E8%BE%99-11">苏辙11</a>。</p></li>
<li><p><span id="宋轶二十四-黄庭坚-18"></span>
太史黄公鲁直，元祐间丁家艰，馆黄龙山，从晦堂和尚游，而与死心新老、灵源清老尤笃方外契。晦堂因语次，举孔子谓：「弟子以我为隐乎？吾无隐乎尔，吾无行而不与二三子者，是丘也。」于是请公诠释，而至于再。晦堂不然其说，公怒形于色，沉默久之。时当暑退凉生，秋香满院。晦堂乃曰：「闻木犀香乎？」公曰：「闻。」晦堂曰：「吾无隐乎耳。」公欣然领解。《罗湖野录》卷一。《鹤林玉露》丙编卷三。</p></li>
<li><p><span id="宋轶二十四-黄庭坚-19"></span>
黄山谷初有所入，问晦堂：「此中谁可与语？」堂曰：「漳州权。」师方督役开田，山谷同晦堂往，致问曰：「直岁还知露柱生儿么？」师曰：「是男是女？」黄拟议，师挥之。堂谓曰：「不得无礼！」师曰：「这木头，不打更待何时？」黄大笑。《五灯会元》卷十七。</p></li>
<li><p><span id="宋轶二十四-黄庭坚-20"></span>
绍圣二年，〔章〕惇、〔蔡〕卞与群奸论实录诋诬，俾前史官分居畿甸以待，摘千余条示之，谓：「为无验证，继而院吏考阅悉有据，依所余才三十二事，殊细琐。」先生书「铁爪治河，有同儿戏」，至是首问焉，对曰：「某时官北都亲见之，真儿戏耳。」凡有问，皆直辞以对，闻者壮之。《宋名臣言行录》续集卷一。</p></li>
<li><p><span id="宋轶二十四-黄庭坚-21"></span>
黄鲁直再谪黔中，泊舟武昌，初和甫追饯之。相与处舟中，岸巾危坐，鲁直侧席，意甚恭。犹子无咎与黄士潘观来，不知其为初和甫，忽略之。潘、黄正论《本草》，反复良久。鲁直曰：「吾姪前！识初和甫否？」二人缩舌汗背。《萍洲可谈》卷二。</p></li>
<li><p><span id="宋轶二十四-黄庭坚-22"></span>
世传妇人有产鬼形者，不能执而杀之，则飞去，夜复归就乳，多瘁其母，俗呼为旱魃。亦分男女，女魃窃其家物以出，儿魃窃外物以归。初虞世和甫，名士善医，公卿争邀致，而性不可驯狎，往往尤急于权贵。每贵人求治病，则重诛求之，至于不可堪，所得赂旋以施贫者。最爱山谷黄庭坚，尝言：「山谷孝于亲，吾爱重之。」每得佳墨精楮奇玩，必归山谷。山谷尝语朝士：「初和甫于余，正是一儿旱魃。」时坐中有素厌苦和甫者，率尔对曰：「到吾家便是女旱魃。」《萍洲可谈》卷三。</p></li>
<li><p><span id="宋轶二十四-黄庭坚-23"></span>
山谷谪涪州别驾，因自号涪翁。《苕溪渔隐丛话》后集卷三十一引《复斋漫录》。《爱日斋丛钞》卷二。</p></li>
<li><p><span id="宋轶二十四-黄庭坚-24"></span>
鲁直贬涪州别驾，自号涪皤，或从其俗云。《吴船录》卷上。《爱日斋丛钞》卷五。</p></li>
<li><p><span id="宋轶二十四-黄庭坚-25"></span>
黄鲁直居涪州，有广人林师仲者往谒之，勉以教子，曰：「人家有宾客，动费数千，乃不能捐百千奉其师友，非善计也。」师仲感其言，创义斋以教子弟，遂有登科第者。《东山谈苑》卷三。《涌幢小品》卷三。</p></li>
<li><p><span id="宋轶二十四-黄庭坚-26"></span>
党祸既起，山谷居黔。有以屏图遗之者，绘双蝶翾舞，罥于蛛丝而队，蚁憧憧其间，题六言于上曰：「胡蝶双飞得意，偶然毕命网罗。群蚁争收坠翼，策勋归去南柯。」崇宁间，又迁于宜，图偶为人擕入京，鬻于相国寺肆。蔡客得之，以示元长。元长大怒，将指为怨望，重其贬，会以讣奏仅免。其在黔，尝摘香山句为十诗，卒章曰：「病人多梦医，囚人多梦赦。如何春来梦，合眼在乡社。」一时网罗之味，盖可想见。《桯史》卷十一。《尧山堂外纪》卷五十三。《坚瓠戊集》卷二。</p></li>
<li><p><span id="宋轶二十四-黄庭坚-27"></span>
涪翁过泸南，泸帅留府。会有官妓盼盼性聪慧，帅尝宠之。涪翁赠《浣溪沙》曰：「脚上鞋儿四寸罗。唇边朱麝一樱多。见人无语但回波。　料得有心怜宋玉，祇应无奈楚襄何。今生有分向伊么。」盼盼拜谢，涪翁令唱词侑觞。盼盼唱《惜花容》曰：「少年看花双鬓绿。走马章台管弦逐。而今老更惜花深，终日看花看不足。　座中美女颜如玉。为我一歌金缕曲。归时压得帽簷欹，头上春风红簌簌。」涪翁大喜。翌日出城游山寺，盼盼乞词。涪翁作《蓦山溪》以见意曰：「朝来春日，陡觉春衫便。官柳艳明眉，戏秋千、谁家倩盻。烟滋露洒，草色媚横塘，平沙软。雕轮转，行乐闻弦管。　追思年少，曾约寻芳伴。一醉几缠头，过扬州、朱帘尽卷。而今老矣，花似雾中看，欢喜浅。天涯远，信马归来晚。」《古今词话》。《尧山堂外纪》卷五十三。</p></li>
<li><p><span id="宋轶二十四-黄庭坚-28"></span>
戎州有蔡次律者，家于近郊，山谷尝过之。延以饮，有小轩极华洁，槛外植余甘子数株，因乞名焉，题之曰「味谏」。后王子予以橄榄遗山谷，有诗曰：「方怀味谏轩中果，忽见金盘橄榄来。想共余甘有瓜葛，苦中真味晚方回。」时盖徽祖始登极，国论稍还，是以有此句云。《桯史》卷十二。《齐东野语》卷十四。</p></li>
<li><p><span id="宋轶二十四-黄庭坚-29"></span>
黄鲁直在荆州，闻东坡下世，士人往吊之，鲁直两手把一膝起云：「独步，独步！」《拊掌录》。</p></li>
<li><p><span id="宋轶二十四-黄庭坚-30"></span>
山谷在南康落星寺，一日凭栏，忽传坡亡，痛惜久之。已而顾寺僧，拈几上香合在手，曰：「此香匾子，自此却属老夫矣。」《清波杂志》卷七。</p></li>
<li><p><span id="宋轶二十四-黄庭坚-31"></span>
鲁直自黔安出峡，登荆州江亭，柱间有词曰：「帘卷曲阑独倚，江展暮天无际，泪眼不曾晴，家在吴头楚尾。数点雪花乱委，扑摝沙鸥惊起，诗句恰成时，没入苍烟丛里。」鲁直读之，凄然曰：「似为余发也。不知何人所作，所题笔势妍软欹斜类女子，而有泪痕不曾晴之句，不然，则是鬼诗也。」是夕，有女子绝艳，梦于鲁直曰：「我家豫章吴城山，附客舟至此，堕水死，不得归，登江亭有感而作，不意公能识之。」鲁直惊寤，谓所亲曰：「此必吴城小龙女也。」《苕溪渔隐丛话》前集卷五十八引《冷斋夜话》。</p></li>
<li><p><span id="宋轶二十四-黄庭坚-32"></span>
山谷在荆州时，邻居一女子，娴静妍美，绰有态度，年方笄也。山谷殊叹惜之，其家盖闾阎小民也。未几嫁同里，而夫亦庸俗贫下，非其偶也。山谷因和荆南太守马瑊中玉《水仙花》诗，有云：「淤泥解作白莲藕，粪壤能开黄玉花。可惜国香天不管，随缘流落小民家。」盖有感而作。后数年，此女生二子，其夫鬻于郡人田氏家，惟悴顿挫，无复故态。然犹有余妍，乃以国香名之。《墨庄漫录》卷十。《宋诗纪事》卷三十三。</p></li>
<li><p><span id="宋轶二十四-黄庭坚-33"></span>
国香，荆渚田氏侍儿名也。山谷自南溪召为吏部员外郎，留荆州，乞守当涂，待报。所居与此女子为邻，山谷偶见之，以谓幽闲姝美，目所未覩。后其家以嫁下俚贫民，因赋《水仙花》诗寓意云：「淤泥解出白莲藕，粪壤能开黄玉花。可惜国香天不管，随缘流落小民家。」俾高子勉和之。后数年，山谷卒于岭表，当时宾客云散。此女既生二子矣，会荆南岁荒，其夫鬻之田氏家。田氏一日邀子勉，置酒出之。掩袂困瘁，无复故态。坐间话当时事，相与感叹。子勉请田氏名曰国香，以成太史之志。政和三年春，子勉客京师。会王性之问山谷诗中本意，因道其详，且为赋诗。《能改斋漫录》卷十一。《娱书堂诗话》卷上。《夷坚丙志》卷十八。《宋稗类钞》卷四。《坚瓠癸集》卷三。《宋诗纪事》卷三十三。</p></li>
<li><p><span id="宋轶二十四-黄庭坚-34"></span>
崇宁三年初，自蜀出峡，留荆州，待辞免乞郡之命，与府帅马珹甚欢。闽人陈举自台出漕，先生未尝与交也。承天寺僧为先生乞塔记，文成，珹饭，诸部使者于塔下环观。先生书碑，碑尾但书作记者黄某，立石者马某而已。举与李植、林虞相顾前请曰：「某等愿托名不朽可乎？」先生不答，举由此憾之。知先生昔在河北与挺之有怨，挺之执政，遂以墨本上之，谓幸灾谤国。先生遂除名，羁管宜州。《宋名臣言行录》续集卷一。</p></li>
<li><p><span id="宋轶二十四-黄庭坚-35"></span>
山谷守当涂日，郭功父尝寓焉。一日，过山谷论文，山谷传少游《千秋岁》词，叹其句意之善，欲和之而海字难押。功父连举数海字，若孔北海之类，山谷颇厌，而未有以却之者。次日，又过山谷问焉，山谷答曰：「昨晚偶得一海字韵。」功父问其所以，山谷云：「羞杀人也爷娘海。」自是功父不复论文于山谷矣。《能改斋漫录》卷十六。《宋稗类钞》卷八。</p></li>
<li><p><span id="宋轶二十四-黄庭坚-36"></span>
鲁直在鄂州，太守以其才望信重之。士人以诗文投贽，守必取质于鲁直而报之。一同人投诗颇纰缪，守见鲁直，意其一言，少助其乏。鲁直阅诗，良久无语。太守曰：「此诗不知酬以几何？」鲁直笑曰：「不必他物，但公库送与四两干艾，于尻骨上做一火炷炙之。且问曰：尔后敢复凑放野？」同人竟无所济。《过庭录》。《拊掌录》。</p></li>
<li><p><span id="宋轶二十四-黄庭坚-37"></span>
黄鲁直熙宁初宿石塘寺，寺有鬼灵异，僧敬信之。一夕梦云：「分宁黄刑部至。」僧曰：「侍郎乎，尚书乎？」曰：「侍郎也。」鲁直南迁已六十，亲故忧其祸大，又南方瘴雾，非菜肚老所宜。鲁直笑曰：「宜州者，所以宜人也。且石塘鬼侍郎之言，岂欺我哉！」鲁直竟殁于宜州。《冷斋夜话》卷一。《宋稗类钞》卷一。</p></li>
<li><p><span id="宋轶二十四-黄庭坚-38"></span>
秦少游之子湛自古藤护丧北归，其婿范温候于零陵，同至长沙，适与山谷相遇。温，淳夫之子也。淳夫既没，山谷亦未吊其子，至是与二子者执手大哭，遂以银二十两为赙。湛曰：「公方为远役，安能有力相及？且某归计亦粗办，愿复归之。」山谷曰：「尔父，吾同门友也，相与之义，几犹骨肉，今死不得预敛，葬不得往送，负尔父多矣。是姑见吾不忘之意，非以贿也。」湛不敢辞。既别，以诗寄二子，有曰：「昔在秦少游，许我同门友。」又曰：「范公太史僚，山立乃先达。」又曰：「秦郎水江汉，范郎器鼎鼐。逝者不可寻，犹喜二子在。」又曰：「往时高交友，宰木已枞枞。今我二三子，事业在灯窗。」《独醒杂志》卷三。</p></li>
<li><p><span id="宋轶二十四-黄庭坚-39"></span>
家南贬，泊于零陵，独赴贬所。时曾纡坐钩党，先徙是郡。先生留连逾月，极欢洽，相与酬唱，如《江樾书事》之类也，率游浯溪，观《中兴碑》。先生赋诗书姓名于诗左，曾急止之云：「公诗文一出，即日传播，某方为流人，岂可出郊？公又远徙，蔡元长当国，岂可不过为之防邪？」从之而止。《宋名臣言行录》续集卷一。</p></li>
<li><p><span id="宋轶二十四-黄庭坚-40"></span>
予闻山谷之始至宜州也，有甿某氏馆之，太守抵之罪。有浮屠某氏馆之，又抵之罪。有逆旅某氏馆之，又抵之罪。馆于戍楼，盖圄之也。《诚斋集》卷三十九《宜州新豫章先生祠堂记》。《宋名臣言行录》续集卷一。</p></li>
<li><p><span id="宋轶二十四-黄庭坚-41"></span>
余谪处宜州半载，官司谓余不当居关城中，乃抱被入宿子城南。予所僦舍喧寂斋，虽上雨旁风，无有盖障，市声喧聩，人以为不堪其忧，余以为家本农桑，使不从进士，则田中庐舍如是，又可不堪其忧邪！既设卧榻，焚香而坐，与西隣屠牛之机相直。用三文买鸡毛笔书此。《宋名臣言行录》续集卷一引《跋李资深书卷》。</p></li>
<li><p><span id="宋轶二十四-黄庭坚-42"></span>
范寥言：鲁直至宜州，州无亭驿，又无民居可僦，止一僧舍可寓，而适为崇宁万寿寺，法所不许，乃居一城楼上，亦极湫隘，秋暑方炽，几不可过。一日忽小雨，鲁直饮薄醉，坐胡床，自栏楯间伸足出外以受雨，顾谓寥曰：「信中，吾平生无此快也。」未几而卒。《老学庵笔记》卷三。《何氏语林》卷十四。</p></li>
<li><p><span id="宋轶二十四-黄庭坚-43"></span>
太府丞余伯山禹绩之六世祖若著倅宜州日，因山谷谪居是邦，慨然为之经理舍馆，遂遣二子滋、浒从之游。时党禁甚严，士大夫例削札扫迹，惟若著敬遇不怠，率以夜遣二子奉几杖，执诸生礼。一日纸求书，山谷问以所欲，拱而对曰：「先生今日举动，无愧东都党锢诸贤，愿写范孟博一传。」许之，遂默诵大书，尽卷仅有二三字疑误。二子相顾愕服。山谷顾曰：「《汉书》固非能尽记也，如此等传，岂可不熟？」《桯史》卷十三。</p></li>
<li><p><span id="宋轶二十四-黄庭坚-44"></span>
山谷在宜州，尝大书《后汉书·范滂传》，字径数寸，笔势飘动，超出翰墨迳庭，意盖以悼党锢之为汉祸也。后百年，真迹逸人间，赵忠定得之，宝寘巾箧，绅题跋，如牛腰焉。既迺躬蹈其祸，可谓奇谶。嘉定壬申，忠定之子崇宪守九江，刻石郡治四说堂。《桯史》卷十。</p></li>
<li><p><span id="宋轶二十四-黄庭坚-45"></span>
山谷在宜州，服紫霞丹，自云得力。曾纡尝以书劝其勿服。山谷答云：「公卷疽根在傍，乃不可服。如仆服之，殆是晴云之在川谷，安得霹雳火也？」《道山清话》。</p></li>
<li><p><span id="宋轶二十四-黄庭坚-46"></span>
山谷之在宜也，其年乙酉，即崇宁四年也。重九日登郡城之楼，听边人相语：「今岁当鏖战取封侯。」因作小词云：「诸将说封侯。短笛长吹独倚楼。万事总成风雨去，休休。戏马台南金络头。　催酒莫迟留。酒似今秋胜去秋。花向老人头上笑，羞羞。人不羞花花自羞。」倚栏高歌，若不能堪者。是月三十日，果不起。《道山清话》。</p></li>
<li><p><span id="宋轶二十四-黄庭坚-47"></span>
黄太史晚谪宜州，自崇宁四年岁旦，凡风雨寒暑、亲旧往复以至日用饮食之类，皆系日书之，名曰《乙酉家乘》。《清河书画舫》卷九上引《山谷遗事》。</p></li>
<li><p><span id="宋轶二十四-黄庭坚-48"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html#%E5%AE%8B%E8%BD%B6%E4%BA%8C%E5%8D%81%E4%B8%83-%E8%8C%83%E5%AF%A5-4">范寥4</a>。</p></li>
<li><p><span id="宋轶二十四-黄庭坚-49"></span>
世传山谷道人前身为女子，所说不一。近见陈安国省干云：山谷自有刻石记此事于涪陵江石间。石至春夏，为江水所浸，故世未有模传者。刻石其略言，山谷初与东坡先生同见清老者，清语坡前身为五祖戒和尚，而谓山谷云：「学士前身一女子，我不能详语，后日学士至涪陵，当自有告者。」山谷意谓涪陵非迁谪不至，闻之亦似愦愦。既坐党人，再迁涪陵。未几，梦一女子语之云：「某生诵《法华经》，而志愿复身为男子，得大智慧，为一时名人。今学士某前身也。学士近年来所患腋气者，缘某所葬棺朽，为蚁穴居于两腋之下，故有此苦。今此居后山有某墓，学士能启之，除去蚁聚，则腋气可除也。」既觉，果访得之，已无主矣。因如其言，且为再易棺，修掩既毕，而腋气不药而除。《春渚纪闻》卷一。《宋稗类钞》卷一。</p></li>
<li><p><span id="宋轶二十四-黄庭坚-50"></span>
〔陈〕无己呼山谷为金华仙伯。故《题李白真诗》：「金华仙伯哦七字，好事不复千金模。」《苕溪渔隐丛话》后集卷三十一引《复斋漫录》。《词林纪事》卷六。</p></li>
<li><p><span id="宋轶二十四-黄庭坚-51"></span>
富郑公初甚欲见山谷，及一见，便不喜，语人曰：「将谓黄某如何，元来只是分宁一茶客！」富厚重，故不喜黄。《朱子语类》卷一百三十。《宋稗类钞》卷六。</p></li>
<li><p><span id="宋轶二十四-黄庭坚-52"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html#%E5%AE%8B%E8%BD%B6%E4%BA%8C%E5%8D%81%E4%B8%80-%E8%8C%83%E9%95%87-28">范镇28</a>。</p></li>
<li><p><span id="宋轶二十四-黄庭坚-53"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html#%E5%AE%8B%E8%BD%B6%E4%BA%8C%E5%8D%81%E4%B8%80-%E8%8C%83%E9%95%87-29">范镇29</a>。</p></li>
<li><p><span id="宋轶二十四-黄庭坚-54"></span>
赵肯堂亲见鲁直晚年悬东坡像于室中，每蚤作，衣冠荐香，肃揖甚敬。或以同时声实相上下为问，则离席惊避曰：「庭坚望东坡，门弟子耳，安敢失其序哉？」今江西君子曰「苏黄」者，非鲁直本意。《邵氏闻见后录》卷二十一。《何氏语林》卷二十四。《宋稗类钞》卷六。</p></li>
<li><p><span id="宋轶二十四-黄庭坚-55"></span>
山谷尝私东坡为二丈。《黄嬭余话》卷三。</p></li>
<li><p><span id="宋轶二十四-黄庭坚-56"></span>
黄鲁直谓子瞻曰：「鸟之将死，其鸣也哀。某适到市桥，见生鹅系足，在地鸣叫不已，得非哀祈于我耶？」子瞻曰：「某昨日买十鸠，中有四活即放之，余者幸作一杯羹。今日吾家常膳买鱼数斤，以水养之，活者放而救渠命，殪者烹而悦我口。虽腥膻之欲，未能尽断，且一时从权尔。」鲁直曰：「吾兄从权之说，善哉！」鲁直因作颂曰：「我肉众生肉，名殊体不殊。元同一种性，只是别形躯。苦恼从他受，肥甘为我须。莫教阎老到，自揣看何如。」子瞻闻斯语，愀然叹曰：「我犹未免食肉，安知不逃阎老之责乎？」《善诱文》。</p></li>
<li><p><span id="宋轶二十四-黄庭坚-57"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html#%E5%AE%8B%E8%BD%B6%E4%BA%8C%E5%8D%81%E4%BA%8C-%E8%8B%8F%E8%BD%BC-31">苏轼31</a>。</p></li>
<li><p><span id="宋轶二十四-黄庭坚-58"></span>
鲁直旧有诗千余篇，中岁焚三之二，存者无几，故自名《焦尾集》。其后稍自喜，以为可传，故复名《敝帚集》。《石林避暑录话》卷二。</p></li>
<li><p><span id="宋轶二十四-黄庭坚-59"></span>
山谷寄傲士林，而意趣不忘江湖，其作诗曰：「九陌黄尘乌帽底，五湖春水白鸥前。」又曰：「九衢尘土乌靴底，想见沧洲白鸟双。」又曰：「梦作白鸥去，江湖水贴天。」又作《演雅》诗曰：「江南野水碧于天，中有白鸥似我闲。」《冷斋夜话》卷二。</p></li>
<li><p><span id="宋轶二十四-黄庭坚-60"></span>
世传涪翁喜苦笋，尝从斌老乞苦笋诗云：「南园苦笋味胜肉，笼箨称寃莫采录。烦君更致苍玉束，明日风雨吹成竹。」又《和坡翁春菜》诗云：「公如端为苦笋归，明日春衫诚可脱。」坡得诗，戏语坐客云：「吾固不爱做官，鲁直遂欲以苦笋硬差致仕。」闻者绝倒。《齐东野语》卷十四。《有宋佳话》。《调谑编》。《尧山堂外纪》卷五十三。《宋稗类钞》卷七。</p></li>
<li><p><span id="宋轶二十四-黄庭坚-61"></span>
山谷有《茶》诗押「肠」字韵，和者已数四，而山谷最后有「曲几团蒲听煮汤，煎成车声入羊肠」之句。东坡云：「黄九怎得不穷？」故晁无咎复和云：「车声出鼎细九盘，如此佳句谁能识？」《王直方诗话》。《诗话总龟》前集卷九。《苕溪渔隐丛话》前集卷四十七。</p></li>
<li><p><span id="宋轶二十四-黄庭坚-62"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%AE%8B%E8%BD%B6%E4%BA%8C%E5%8D%81%E5%9B%9B-%E7%A7%A6%E8%A7%82-36">秦观36</a>。</p></li>
<li><p><span id="宋轶二十四-黄庭坚-63"></span>
山谷谓龟父云：「甥最爱老舅诗中何等篇？」龟父举「蜂房各自开户牖，螘穴或梦封侯王」，及「黄尘不解涴明月，碧树为我生凉秋」，以为绝类工部。山谷云：「得之矣。」《王直方诗话》。《诗话总龟》前集卷九。《苕溪渔隐丛话》前集卷四十七。《诗人玉屑》卷十八。《竹庄诗话》卷十九。</p></li>
<li><p><span id="宋轶二十四-黄庭坚-64"></span>
杜少陵《宿龙门》诗云：「天阙象纬逼。」王介甫改「阙」为「阅」，黄山谷对众极言其是。刘贡父闻之曰：「直是怕他。」《何氏语林》卷二十八。</p></li>
<li><p><span id="宋轶二十四-黄庭坚-65"></span>
绍圣间，山谷见东坡《和渊明饮酒诗》，读至「前山正可数，后骑且勿驱」，云：「此老未死在。」《王直方诗话》。《诗话总龟》前集卷八。</p></li>
<li><p><span id="宋轶二十四-黄庭坚-66"></span>
山谷南还，至南华竹轩，令侍史诵诗板，亦戒勿言爵里姓名。久之，诵一绝云：「不用山僧供张迎，世间无此竹风清。独拳一手支颐卧，偷眼看云生未生。」称叹不已，徐视姓名，曰：「果吾学子葛敏修也。」《能改斋漫录》卷十一。</p></li>
<li><p><span id="宋轶二十四-黄庭坚-67"></span>
〔山谷〕自取张、顾二〔《渔父》〕词合为《浣溪沙》云：「新妇矶边眉黛愁，女儿浦口眼波秋。惊鱼错认月沈钩。　　青篛笠前无限事，绿蓑衣底一时休。斜风细雨转船头。」东坡云：「鲁直此词，清新婉丽，问其最得意处，以山光水色替却玉肌花貌，真得渔父家风也。然才出新妇矶，便入女儿浦，此渔父无乃太澜浪乎？」《能改斋漫录》卷十六。《岩下放言》卷上。《苕溪渔隐丛话》前集卷四十八。《五总志》。</p></li>
<li><p><span id="宋轶二十四-黄庭坚-68"></span>
法云秀关西，铁面严冷，能以理折人。鲁直名重天下，诗词一出，人争传之。师尝谓鲁直曰：「诗多作无害，艳歌小词可罢之。」鲁直笑曰：「空中语耳，非杀非偷，终不至坐此堕恶道。」师曰：「若以邪言荡人淫心，使彼逾礼越禁，为罪恶之由，吾恐非止堕恶道而已。」鲁直颔之，自是不复作词曲。《冷斋夜话》卷十。《何氏语林》卷十九。《昨非庵日纂》二集卷十二。《宋稗类钞》卷六。</p></li>
<li><p><span id="宋轶二十四-黄庭坚-69"></span>
黄鲁直好作艳语，诗词一出，人争传之。时法云秀老诃之曰：「公文词之富，翰墨之妙，甘施于此乎？」公曰：「某但空语，初非实践，终不以此堕恶道也。岂亦欲置于马腹中乎？」秀曰：「李伯时但以念想，在马腹堕落，不过止其一身。今公艳语实荡天下心，使其信以为然，荡而不反，则逾越礼法，冒犯廉耻，无不至矣，罪报何止入马腹，定当入泥犂也。」公为之动容。《乐善录》卷下。《五灯会元》卷十七。</p></li>
<li><p><span id="宋轶二十四-黄庭坚-70"></span>
山谷草书「钓鱼船上谢三郎」之词，后有云：「上蓝寺燕堂，夜半鬼出，助吾作字，故尤奇崛。」《攻媿集》卷七十七。</p></li>
<li><p><span id="宋轶二十四-黄庭坚-71"></span>
东坡先生、山谷道人、秦太虚七丈每为人乞书，酒酣笔倦，坡则多作枯木拳石，以塞人意，山谷则书禅句，秦七丈则书鬼诗。《春渚纪闻》卷七。《东山谈苑》卷六。</p></li>
<li><p><span id="宋轶二十四-黄庭坚-72"></span>
东坡尝与山谷论书，东坡曰：「鲁直近字虽清劲，而笔势有时太瘦，几如树梢挂蛇。」山谷曰：「公之字固不敢轻议，然间觉褊浅，亦甚似石压虾蟇。」二公大笑，以为深中其病。《独醒杂志》卷三。</p></li>
<li><p><span id="宋轶二十四-黄庭坚-73"></span>
王荣老尝官于观州，欲渡观江，七日风作不得济。父老曰：「公箧中必蓄宝物。此江神极灵，当献之得济。」荣老顾无所有，惟玉麈尾，即以献之，风如故。又以端砚献之，风愈作。又以宣包虎帐献之，皆不验。夜卧念曰：「有黄鲁直草书扇头，题韦应物诗曰：『独怜幽草涧边生，上有黄鹂深树鸣。春潮带雨晚来急，野渡无人舟自横。』」即取视之，傥恍之际，曰：「我犹不识，鬼宁识之乎？」持以献之，香火未收，天水相照，如两镜展对，南风徐来，帆一饷而济。予观江神，必元祐迁客之鬼，不然何嗜之深邪。《冷斋夜话》卷一。《宋名臣言行录》续集卷一。《续墨客挥犀》卷二。《拊掌录》。《读书镜》卷五。《佩文斋书画谱》卷三十三。《宋稗类钞》卷八。</p></li>
<li><p><span id="宋轶二十四-黄庭坚-74"></span>
明清兄弟儿时，先妣制道服。先人云：「须异于俗人者乃佳，旧见黄太史鲁直所服绝胜。」时在临安，呼匠者教令染之，久之始就，名之曰「山谷褐」。数十年来，则人人𢽾之，几遍国中矣。《挥麈后录》卷十一。</p></li>
<li><p><span id="宋轶二十四-黄庭坚-75"></span>
山谷信佛甚笃，而晚年酷好食蟹，所谓「寒蒲束缚十六辈，已觉酒兴生江山」。《韵语阳秋》卷十九。《逸老堂诗话》卷下。</p></li>
<li><p><span id="宋轶二十四-黄庭坚-76"></span>
黄鲁直元祐中昼卧蒲池寺。时新秋雨过，凉甚，梦与一道士褰衣升空而去，望见云涛际天。梦中问道士：「无舟不可济，且公安之？」道士曰：「与公游蓬莱。」即袜而履水。鲁直意欲无行，道士强要之，俄觉大风吹鬓，毛骨为战栗。道士曰：「且敛目。」唯闻足底声如万壑松风，有狗吠，开目不见道士，唯见宫殿，张开千门万户。鲁直徐入，有两玉人导升殿，主者降接之。见仙官执玉麈尾，仙女拥侍之，中有一女，方整琵琶。鲁直极爱其风韵，顾之，忘揖主者，主者色庄，故其诗曰：「试问琵琶可闻否，灵君色庄伎摇手。」顷与予同宿湘江舟中，亲为言之，与今《山谷集》语不同，盖后更易之耳。《冷斋夜话》卷八。</p></li>
<li><p><span id="宋轶二十四-黄庭坚-77"></span>
一相士黄生，见鲁直，恳求数字取信，为游谒之资。鲁直大书遗曰：「黄生相予，官为两制，寿至八十，是所谓大葫芦种也。一笑！」黄生得之欣然。士夫间莫解其意。先祖见鲁直，因问之。黄笑曰：「一时戏谑耳！某顷年见京师相国寺中卖大葫芦种，仍背一葫芦甚大，一粒数百金，人竞买，至春种结，仍乃瓠尔。」盖讥黄术之难信也。《过庭录》。《坚瓠癸集》卷二。《宋稗类钞》卷六。</p></li>
</ol>
</div>
<div id="黄大临" class="section level2">
<h2>
<span class="header-section-number">33.2</span> 黄大临<a class="anchor" aria-label="anchor" href="#%E9%BB%84%E5%A4%A7%E4%B8%B4"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十四-黄大临-1"></span>
豫章先生兄黄元明，宰卢陵县，赴郡会，坐上巾带偶脱，太守喻妓令缀之。既毕，且俾元明撰词，云：「银烛画堂明如昼，见林宗巾垫羞蓬首。针借花枝，线赊罗袖，须臾两带还依旧。　劝君倒载休今后，也不须更漉渊明酒。宝箧深藏，浓香熏透，为经十指如葱手。」盖《七娘子》也。《能改斋漫录》卷十七。《坚瓠癸集》卷一。《宋稗类钞》卷四。《词林纪事》卷六。</p></li>
<li><p><span id="宋轶二十四-黄大临-2"></span>
鲁直有痴弟，畜漆琴而不御，虫虱入焉。鲁直嘲之曰「龙池生壁虱」，而未有对。鲁直之兄大临，旦见床下以溺器畜生鱼，问知其弟也，大呼曰：「我有对矣。」乃「虎子养溪鱼」也。《后山诗话》。《尧山堂外纪》卷五十三。《宋诗纪事》卷三十五。《词林纪事》卷六。</p></li>
</ol>
</div>
<div id="黄叔达" class="section level2">
<h2>
<span class="header-section-number">33.3</span> 黄叔达<a class="anchor" aria-label="anchor" href="#%E9%BB%84%E5%8F%94%E8%BE%BE"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十四-黄叔达-1"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%AE%8B%E8%BD%B6%E4%BA%8C%E5%8D%81%E5%9B%9B-%E9%99%88%E5%B8%88%E9%81%93-23">陈师道23</a>。</li>
</ol>
</div>
<div id="秦-观" class="section level2">
<h2>
<span class="header-section-number">33.4</span> 秦　观<a class="anchor" aria-label="anchor" href="#%E7%A7%A6-%E8%A7%82"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十四-秦观-1"></span>
东坡初未识秦少游，少游知其将复过维扬，作坡笔语题壁于一山中寺。东坡果不能辨，大惊。及见孙莘老，出少游诗词数百篇，读之，乃叹曰：「向书壁者岂此郎邪？」《冷斋夜话》卷一。《苕溪渔隐丛话》前集卷五十。《清河书画舫》卷九上引《坡公遗事》。《词林纪事》卷五。</p></li>
<li><p><span id="宋轶二十四-秦观-2"></span>
吕申公在扬州日，因中秋，令秦少游作口号。少游有「照海旌幢秋色里，激天鼓吹月明中」之句。然是夜却微阴。公云：「使不着也。」少游乃别作一篇，末云：「自是我公多惠爱，却回秋色作春阴。」真所谓翻手作云也。《王直方诗话》。《诗话总龟》前集卷十九。《类说》卷五十七。《苕溪渔隐丛话》前集卷二十六。</p></li>
<li><p><span id="宋轶二十四-秦观-3"></span>
秦少游在扬州，刘太尉家出姬侑觞。中有一姝，善擘箜篌，此乐既古，近时罕有此传，以为绝艺。姝又倾慕少游之才名，颇属意，少游借箜篌观之。既而主人入宅更衣，适值狂风灭烛，姝来相亲，有仓卒之欢。且云：「今日为学士瘦了一半。」少游因作《御街行》以道一时之景，曰：「银烛生花如红豆。这好事，而今有。夜阑人静曲屏深，借宝瑟、轻轻招手。可怜一阵白苹风，故灭烛，教相就。　花带雨、冰肌香透。恨啼鸟，辘轳声，晓岸柳。微风吹残酒。断肠时，至今依旧。镜中消瘦，那人知后，怕你来僝僽。」《绿窗新话》卷上引《古今词话》。</p></li>
<li><p><span id="宋轶二十四-秦观-4"></span>
程公辟守会稽，少游客焉，馆之蓬莱阁。一日席上有所悦，自尔眷眷不能忘情，因赋长短句，所谓「多少蓬莱旧事，空回首、烟霭纷纷」也。其词极为东坡所称道，取其首句，呼之为「山抹微云君」。《艺苑雌黄》。《苕溪渔隐丛话》后集卷三十三。《尧山堂外纪》卷五十三。《词林纪事》卷六。</p></li>
<li><p><span id="宋轶二十四-秦观-5"></span>
秦少游始作蔡州教授，意谓朝夕便当入馆，步青云之上，故作《东风解冻》诗云：「更无舟楫碍，从此百川通。」已而久不召用，作《送张和叔》云：「大梁豪英海，故人满青云。为谢黄叔度，鬓毛今白纷。」谓山谷也。说者以为，意气之盛衰，一何容易。《王直方诗话》。《诗话总龟》前集卷八。</p></li>
<li><p><span id="宋轶二十四-秦观-6"></span>
少游在蔡州，与营妓娄婉字东玉者甚密，赠之词云「小楼连苑横空」，又云「玉佩丁东别后」者是也。又《赠陶心儿词》云：「天外一钩横月带三星」，谓「心」字也。《高斋诗话》。《苕溪渔隐丛话》前集卷五十。</p></li>
<li><p><span id="宋轶二十四-秦观-7"></span>
少游自会稽入都见东坡，东坡曰：「不意别后，公却学柳七作词。」少游曰：「某虽无学，亦不如是。」东坡曰：「锁魂当此际，非柳七语乎？」坡又问别作何词，少游举「小楼连苑横空，下窥绣毂雕鞍骤」。东坡曰：「十三个字，只说得一个人骑马楼前过。」《高斋诗话》。《尧山堂外纪》卷五十二。</p></li>
<li><p><span id="宋轶二十四-秦观-8"></span>
秦少游为黄本校勘，甚贫，钱穆父为户书，皆居于东华门之堆垛场。少游春日尝以诗遗穆父云：「三年京国鬓如丝，又见新花发故枝。日典春衣非为酒，家贫食粥已多时。」穆父以米二石送之，复为二十八字云：「儒馆优贤盖取颐，校讐尤自困朝饥。西隣为禄无多少，希薄才堪作淖縻。」时人以少游有如此人而亦食粥，似不相称耳。《王直方诗话》。《诗话总龟》前集卷二十七。《苕溪渔隐丛话》前集卷五十。《尧山堂外纪》卷五十三。《宋诗纪事》卷二十四。</p></li>
<li><p><span id="宋轶二十四-秦观-9"></span>
秦少游晚出左掖门，有诗云：「金雀觚棱转夕晖，飘飘宫叶堕秋衣。出门尘涨如黄雾，始觉身从天上归。」识者以为少游作一黄本校勘，而衒耀如此，必不远到。《王直方诗话》。《诗话总龟》前集卷八。《苕溪渔隐丛话》前集卷五十。《诗林广记》后集卷八。</p></li>
<li><p><span id="宋轶二十四-秦观-10"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%AE%8B%E8%BD%B6%E4%BA%8C%E5%8D%81%E5%9B%9B-%E5%BC%A0%E8%80%92-8">张耒8</a>。</p></li>
<li><p><span id="宋轶二十四-秦观-11"></span>
王左丞二月十一日生日，程文通诸人前期袖寿诗草谒少游，问曰：「左丞生日必有佳作。」少游以诗草示之，乃压九青字韵俱尽。首云：「元气钟英伟，东皇赋炳灵。蓂敷十一荚，椿茂八千龄。汗血来西极，抟风出北溟。」诸人愕然相视，读毕俱不敢出袖中之草，唯唯而退。《桐江诗话》。《苕溪渔隐丛话》前集卷五十。《诗人玉屑》卷十八。</p></li>
<li><p><span id="宋轶二十四-秦观-12"></span>
元祐初，驾幸太学，吕丞相微仲有诗，中间押「行」字韵，馆阁诸人皆和。秦学士观一联云：「涵天璧水遥迎仗，映月深衣不乱行。」诸生闻之，亦哄然。观为人喜傲谑，然此句实迫于趁韵，未必有意也。《石林诗话》卷中。</p></li>
<li><p><span id="宋轶二十四-秦观-13"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html#%E5%AE%8B%E8%BD%B6%E5%8D%81%E5%85%AB-%E6%BB%95%E5%85%83%E5%8F%91-18">滕元发18</a>。</p></li>
<li><p><span id="宋轶二十四-秦观-14"></span>
秦少游寓京师，有贵官延饮，出宠姬碧桃侑觞，劝酒惓惓，少游领其意，复举觞劝碧桃。贵官云：「碧桃素不善饮。」意不欲少游强之。碧桃曰：「今日为学士拚了一醉。」引巨觞长饮。少游即席赠《虞美人》词曰：「碧桃天上栽和露，不是凡花数。乱山深处水萦回，借问一枝如玉为谁开。　轻寒细雨情何恨，不道春难管。为君沉醉一何妨，只怕酒醒时候逝水肠。」阖座悉恨。贵官云：「今后永不令此姬出来。」满座大笑。《绿窗新话》卷上。</p></li>
<li><p><span id="宋轶二十四-秦观-15"></span>
秦少游侍儿朝华，姓边氏，京师人也。元祐癸酉岁纳之。尝为诗云：「天风吹月入栏杆，乌鹊无声子夜阑。织女星明来枕上，了知身不在人间。」时朝华年十九也。后三年，少游欲修真断世缘，遂遣朝华归父母，家贫，以金帛而嫁之。朝华临别泣不已，少游作诗云：「月雾茫茫晓柝悲，玉人挥手断肠时。不须重向灯前泣，百岁终当一别离。」朝华既去二十余日，使其父来云：「不愿嫁，却乞归。」少游怜而复取归。明年，少游出倅钱塘。至淮上，因与道友议论，叹光景之遄，归谓朝华曰：「汝不去，吾不得修真矣。」亟使人走京师，呼其父来，遣朝华随去。复作诗云：「玉人前去却重来，此度分更不回。肠断龟山离别处，夕阳孤塔自崔嵬。」时绍圣元年五月十一日。少游尝手书记此事。未几，遂窜南荒云。《墨庄漫录》卷三。《逸老堂诗话》卷五。《宋稗类钞》卷四。《宋诗纪事》卷二十六。</p></li>
<li><p><span id="宋轶二十四-秦观-16"></span>
秦少游以校勘出为杭倅，方至楚、泗间，有诗云：「平生逋欠僧房睡，准拟如今处处还。」诗成之明日，报责监处州酒，好事者以为诗谶。《王直方诗话》。《诗话总龟》前集卷三十四。《类说》卷五十七。《苕溪渔隐丛话》前集卷四十。</p></li>
<li><p><span id="宋轶二十四-秦观-17"></span>
秦太虚罢职，将自青田以归，因往山寺中修忏，日书绝句于住僧房壁。《太平清话》卷上。</p></li>
<li><p><span id="宋轶二十四-秦观-18"></span>
秦少游尝谪处州，后人摘「柳边沙外」词中语，为莺花亭，题咏甚多。惟芮处士一绝云：「人言多技亦多穷，随意文章要底工。淮海秦郎天下士，一生怀抱百忧中。」《后村诗话》续集卷一。《宋诗纪事》卷四十七。</p></li>
<li><p><span id="宋轶二十四-秦观-19"></span>
秦少游南迁，宿〔庐山亭湖〕庙下，登岸纵望，久之，归卧舟中，闻风声，侧枕视，微波月影纵横，追绎昔常宿云老惜竹轩，见西湖月色如此，遂梦美人，自言维摩诘散花天女也，以维摩诘像来求赞。少游爱其画，默念曰：「非道子不能作此。」天女以诗戏少游曰：「不知水宿分风浦，何似秋眠惜竹轩。闻道诗词妙天下，庐山对眼可无言。」少游梦中题其像曰：「竺仪华梦，瘴面囚首。口虽不言，十分似九。天笑覆大千作狮子吼 ，不如博取妙喜如陶家手。」予过雷州天宁，与戒禅夜话，问少游字画。戒出此传为示，少游笔迹也。《冷斋夜话》卷二。《苕溪渔隐丛话》前集卷五十。《宋稗类钞》卷八。《宋诗纪事》卷九十九。</p></li>
<li><p><span id="宋轶二十四-秦观-20"></span>
瞿塘之下，地名人鲊瓮，少游尝谓未有以对。南迁度鬼门关，乃用为绝句云：「身在鬼门关外天，命轻人鲊瓮头船。北人恸哭南人笑，日落荒村闻杜鹃。」《侯鲭录》卷三。《尧山堂外纪》卷五十三。</p></li>
<li><p><span id="宋轶二十四-秦观-21"></span>
义倡者，长沙人也，不知其姓氏。家世倡籍，善讴，尤喜秦少游乐府，得一篇，辄手笔口咏不置。久之，少游坐钩党南迁，道长沙，访潭土风俗妓籍中可与言者，或言倡，遂往焉。少游初以潭去京数千里，其俗山獠夷陋，虽闻倡名，意甚易之。及见，观其姿容既美，而所居复潇洒可人意，以为非唯自湖外来所未有，虽京洛间亦不易得。坐语间，顾见几上文一编，就视之，目曰《秦学士词》，因取竟阅，皆己平日所作者，环视无他文。少游窃怪之，故问曰：「秦学士何人也？若何自得其词之多？」倡不知其少游也，即具道所以，少游曰：「能歌乎？」曰：「素所习也。」少游愈益怪，曰：「乐府名家，毋虑数百，若何独爱此乎？不惟爱之，而又习之歌之，若素爱秦学士者，彼秦学士亦尝遇若乎？」曰：「妾僻陋在此，彼秦学士，京师贵人也，焉得至此！藉令至此，岂顾妾哉！」少游乃戏曰：「若爱秦学士，徒悦其词尔，若使亲见容貌，未必然也。」倡叹曰：「嗟乎！使得见秦学士，虽为之妾御，死复何恨！」少游察其语诚，因谓曰：「若欲见秦学士，即我是也，以朝命贬黜，因道而来此尔。」倡大惊，色若不怿者，稍稍引退，入谓母媪。有顷媪出，设位，坐少游于堂，倡冠帔立阶下，北面拜。少游起且避，媪掖之坐以受。拜已，张具筵饮，虚左席，示不敢抗。母子左右侍觞，酒一行，率歌少游一阕以侑之，卒饮甚懽，比夜乃罢。止少游宿，衾枕席褥，必躬设，夜分寝定，倡乃寝。先平明起，饰冠帔，奉沃匜，立帐外以待。少游感其意，为留数日，倡不敢以燕惰见，愈加敬礼。将别，嘱曰：「妾不肖之身，幸得侍左右，今学士以王命不可久留，妾又不敢从行，恐重以为累，唯誓洁身以报，他日北归，幸一过妾，妾愿毕矣！」少游许之。一别数年，少游竟死于藤。倡虽处风尘中，为人婉娩有气节，既与少游约，因闭门谢客，独与媪处。官府有召，辞不获，然后往。誓不以此身负少游也。一日，昼寝寤，惊泣曰：「自吾与秦学士别，未尝见梦，今梦来别，非吉兆也，秦其死乎！」亟遣仆顺途觇之。数日得报，秦果死矣。乃谓媪曰：「吾昔以此身许秦学士，今不可以死故背之。」遂衰服以赴，行数百里，遇于旅馆，将入，门者御焉，告之故而后入。临其丧，拊棺绕之三周，举声一恸而绝。左右惊救，已死矣。《夷坚志补》卷二。《宋稗类钞》卷四。《陔余丛考》卷四十一。</p></li>
<li><p><span id="宋轶二十四-秦观-22"></span>
《夷坚己志》载潭州义倡事，谓秦少游南迁过潭与之往来，后倡竟为秦死。常州教授钟将之得其说于李结次山，为作传。予反复思之，定无此事，当时失于审订，然悔之不及矣。秦将赴杭倅时，有妾边朝华，既而以妨其学道，割爱去之，未几罹党祸，岂复眷恋一倡女哉！予记国史所书温益知潭州，当绍圣中，逐臣在其巡内，若范忠宣、刘仲冯、韩川原伯、吕希纯子进、吕陶元钧皆为所侵困。邹公南迁过潭，暮投宿村寺，益即时遣州都监将数卒夜出城，逼使登舟，竟凌风绝江去，几于覆舟。以是观之，岂肯容少游款昵累日！此不待辨而明，《己志》之失著矣。《容斋四笔》卷九。</p></li>
<li><p><span id="宋轶二十四-秦观-23"></span>
秦少游谪古藤，意忽忽不乐。过衡阳，孔毅甫为守，与之厚，延留待遇有加。一日，饮于郡斋，少游作《千秋岁》词，毅甫览至「镜里朱颜改」之句，遽惊曰：「少游盛年，何为言语悲怆如此！」遂赓其韵以解之。居数日别去，毅甫送之于郊，复相语终日。归谓所亲曰：「秦少游气貌大不类平时，殆不久于世矣。」未几果卒。《独醒杂志》卷五。</p></li>
<li><p><span id="宋轶二十四-秦观-24"></span>
秦观南迁，行次郴道遇雨。有老仆滕贵者，久在少游家，随以南行，管押行李在后，泥泞不能进。少游留道傍人家以俟，久之，方媻珊策杖而至，视少游叹曰：「学士，学士，他们取了富贵，做了好官，不枉了。恁地自家做甚来陪奉他们？波波地打闲官，方落得其声名？」怒而不饭。少游再三勉之，曰：「没奈何！」其人怒犹未已，曰：「可知是没奈何！」《道山清话》。</p></li>
<li><p><span id="宋轶二十四-秦观-25"></span>
秦少游自郴州再编管横州，道过桂州秦城铺。有一举子，绍圣某年省试下第，归至此，见少游南行事，遂题一诗于壁，曰：「我为无名抵死求，有名为累子还忧。南来处处佳山水，随分归休得自由。」至是，少游读之，泪涕雨集。《曲洧旧闻》卷五。《昨非庵日纂》二集卷十九。</p></li>
<li><p><span id="宋轶二十四-秦观-26"></span>
少游在横州，饮于海棠桥，桥南北多海棠，有老书生家海棠丛间，少游醉卧宿于此。明日题其柱曰：「唤起一声人俏。衾枕梦寒窗晓。瘴雨过，海棠晴，春色又添多少。　社瓮酿成微笑。半破瘿瓢共舀。觉健到，急投床，醉乡广大人间小。」东坡爱之，恨不得其腔。《诗话总龟》前集卷十五引《冷斋夜话》。《苕溪渔隐丛话》前集卷五十。《尧山堂外纪》卷五十三。《词苑丛谈》卷七。《词林纪事》卷六。案：横州，原作「黄州」，据《山堂肆考》宫集卷二十七《君子堂日询手镜》改。</p></li>
<li><p><span id="宋轶二十四-秦观-27"></span>
〔东坡〕先生自惠移儋耳，秦七丈少游亦自郴阳移海康，渡海相遇。二公共语，恐下石者更启后命。少游因出自作挽词呈公，公抚其背曰：「某常忧少游未尽此理，今复何言。某亦尝自为志墓文，封付从者，不使过子知也。」遂相与啸咏而别。初，少游谒公彭门，和诗有「更约后期游汗漫」，盖谶于此云。《春渚纪闻》卷六。</p></li>
<li><p><span id="宋轶二十四-秦观-28"></span>
秦少游在处州，梦中作长短句曰：「山路雨添花，花动一山春色。行到小溪深处，有黄鹂千百。　飞云当面化龙蛇，夭矫挂空碧。醉卧古藤阴下，杳不知南北。」后南迁，久之北归，逗留于藤州，遂终于瘴江之上光华亭。时方醉起，以玉盂汲泉欲饮，笑视之而化。《苕溪渔隐丛话》前集卷五十引《冷斋夜话》。《诗话总龟》前集卷四十二。《独醒杂志》卷三。《侯鲭录》卷七。《新编分门古今类事》卷十四。《尧山堂外纪》卷五十三。《词林纪事》卷六。</p></li>
<li><p><span id="宋轶二十四-秦观-29"></span>
少游与子瞻同席，自矜髭髯之美，曰：「君子多乎哉！」子瞻戏曰：「小人樊须也。」《履斋示儿编》卷九。《邵氏闻见后录》卷三十。《尧山堂外纪》卷五十三。</p></li>
<li><p><span id="宋轶二十四-秦观-30"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html#%E5%AE%8B%E8%BD%B6%E4%BA%8C%E5%8D%81%E4%B8%89-%E9%87%8A%E4%BD%9B%E5%8D%B0-2">释佛印2</a>。</p></li>
<li><p><span id="宋轶二十四-秦观-31"></span>
畅姓，惟汝南有之。其族尤奉道，男女为黄冠者，十之八九。时有女冠畅道姑，姿色妍丽，神仙中人也。少游挑之不得，乃作诗云：「瞳人剪水腰如束，一幅乌纱裹寒玉。超然自有姑射姿，回看粉黛皆尘俗。雾合云窻人莫窥，门前车马任东西。礼罢晓坛春日浄，落红满地乳鸦啼。」《桐江诗话》。《苕溪渔隐丛话》前集卷五十。《诗林广记》卷四。</p></li>
<li><p><span id="宋轶二十四-秦观-32"></span>
秦少游尝惓一姝，临别，誓阖户相待。后有毁之者，少游作词寄曰：「风起云间，雁横天末，严城画角，梅花三奏。塞草西风，冻云笼月，窗外晓寒轻透。人去香犹在，孤衾长闲余绣。恨与宵长，一夜薰炉，添尽香兽。　前事空劳回首。虽梦断春归，相思依旧。湘瑟声沈，庾梅信断，谁念画眉人瘦。一句难忘处，怎忍辜、耳边轻咒。任人攀折，可怜又学，章台杨柳。」姝见「任攀折」之句，遂削发为尼。《绿窗新话》卷上。《青泥莲花记》卷一。</p></li>
<li><p><span id="宋轶二十四-秦观-33"></span>
秦观少游一日写李太白《古风》诗三十四首于所居壶隐壁间。予因问：「『燕昭延郭隗，遂筑黄金台』之诗，史但言筑宫而师事，不闻黄金之名，太白不知何据？」少游曰：「《上谷图经》言，昭王筑台，置千金于其上。遂因以为名。」阅之信然。《道山清话》。</p></li>
<li><p><span id="宋轶二十四-秦观-34"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%AE%8B%E8%BD%B6%E4%BA%8C%E5%8D%81%E5%9B%9B-%E9%99%88%E5%B8%88%E9%81%93-19">陈师道19</a>。</p></li>
<li><p><span id="宋轶二十四-秦观-35"></span>
太虚又云：「仆有《梅花》一诗，东坡为和。王荆公尝书之于扇。」有见荆公扇上所书者，乃「月落参横画角哀，暗香消尽令人老」两句。涪翁又爱其四句云：「清泪斑斑知有恨，恨春相从苦不早。甘心结子待君来，洗雨梳风为谁好。」曰：「《玉台》诗中，气格高者乃能及此耳。」《观林诗话》。</p></li>
<li><p><span id="宋轶二十四-秦观-36"></span>
秦少游尝以真字题「月团新碾瀹花甆，饮罢呼儿课楚词。风定小轩无落叶，青虫相对吐秋丝」于邢敦夫扇上。山谷见之，乃于扇背复作小草，题「黄叶委庭观九州，小虫催女献公裘。金钱满地无人费，百斛明珠薏苡秋」。皆所自作也。少游后见之，云：「逼我太甚。」《王直方诗话》。《诗话总龟》前集卷九。《苕溪渔隐丛话》前集卷五十。《宋诗纪事》卷三十三。</p></li>
<li><p><span id="宋轶二十四-秦观-37"></span>
秦观少游亦善为乐府语，工而入律，知乐者谓之作家歌，元丰间盛行于淮楚。「寒鵶万点，流水绕孤村」，本隋炀帝诗也，少游取以为《满庭芳》辞。而首言「山抹微云，天黏衰草」，尤为当时所传。苏子瞻于四学士中最善少游，故他文未尝不极口称善，岂特乐府！然犹以气格为病，故常戏云：「山抹微云秦学士，露花倒影柳屯田。」露花倒影，柳永《破阵子》语也。《石林避暑录话》卷三。《宋稗类钞》卷六。</p></li>
<li><p><span id="宋轶二十四-秦观-38"></span>
程伊川一日见秦少游，问：「『天若有情，天也为人烦恼。』是公之词否？」少游意伊川称赏之，拱手逊谢。伊川云：「上穹尊严，安得易而侮之！」少游惭而退。《瓮牖闲评》卷五。《二程外书》卷十二引《震泽语录》。《书影》卷二。</p></li>
<li><p><span id="宋轶二十四-秦观-39"></span>
廌谓少游曰：「比见东坡，言少游文章如美玉无瑕，又琢磨之功，殆未有出其右者。」少游曰：「某少时用意作赋，习贯已成。诚如所谕，点检不破，不畏磨难。然自以华弱为愧。」邢和叔尝曰：「子之文铢两不差，非秤上秤来，乃等子上等来也。」《师友谈记》。</p></li>
<li><p><span id="宋轶二十四-秦观-40"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html#%E5%AE%8B%E8%BD%B6%E4%BA%8C%E5%8D%81%E4%B8%80-%E5%BC%A0%E8%88%9C%E6%B0%91-15">张舜民15</a>。</p></li>
<li><p><span id="宋轶二十四-秦观-41"></span>
秦少游有《逆旅集》，闲居有闻辄记之。《太平清话》卷下。</p></li>
<li><p><span id="宋轶二十四-秦观-42"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%AE%8B%E8%BD%B6%E4%BA%8C%E5%8D%81%E5%9B%9B-%E9%BB%84%E5%BA%AD%E5%9D%9A-71">黄庭坚71</a>。</p></li>
<li><p><span id="宋轶二十四-秦观-43"></span>
秦太虚云：「予卧病，高符仲摩诘《辋川图》示予，恍然若入辋川，数日，疾愈。」《古事比》卷十一。</p></li>
<li><p><span id="宋轶二十四-秦观-44"></span>
潭守宴客合江亭，时张才叔在座，令官妓悉歌《临江仙》，有一妓独唱两句云：「微波浑不动，冷浸一天星。」才叔称叹，索其全篇。妓以实语告之曰：「贱妾夜居商人船中，隣舟一男子，遇月色明朗，即倚樯而歌，声极凄怨。但以苦乏性灵，不能尽记。愿助以一二同列，共往记之。」太守许焉。至夕，乃与同列饮酒以待。果一男子，三叹而歌。有赵琼者，倾耳堕泪曰：「此秦七声度也。」赵善讴，少游南迁，经从一见而悦之。商人乃遣人问讯，即少游灵舟也。《五总志》。《茶香室四钞》卷二十一。</p></li>
<li><p><span id="宋轶二十四-秦观-45"></span>
靖康间，有女子为金人所掠，自称秦学士女，在道中题诗云：「眼前虽有还乡路，马上曾无放我情。」读之者凄然。余少时尝欲纪其事，因循数十年，不克为之。壬辰岁九月，因读蔡琰《胡笳十八拍》，慨然有感于心，乃为之追赋其事，号《秦女行》。《梅磵诗话》卷上引曾裘父《秦女行序》。《尧山堂外纪》卷五十三。《七修类稿》卷三十一。</p></li>
</ol>
</div>
<div id="秦-觌" class="section level2">
<h2>
<span class="header-section-number">33.5</span> 秦　觌<a class="anchor" aria-label="anchor" href="#%E7%A7%A6-%E8%A7%8C"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十四-秦觌-1"></span>
秦觌，字少仪，好为诗。初亦不甚工，既而以所业献山谷，山谷作诗赠之曰：「乃能持一镞，与我箭锋直。」又云：「自我得此诗，三日卧向壁。……才难不其然，有亦未易识。」当时交游间，多以此言为过，然少仪缘此诗思大发。《王直方诗话》。《苕溪渔隐丛话》前集卷五十。《古事比》卷十九。</li>
</ol>
</div>
<div id="秦-湛" class="section level2">
<h2>
<span class="header-section-number">33.6</span> 秦　湛<a class="anchor" aria-label="anchor" href="#%E7%A7%A6-%E6%B9%9B"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十四-秦湛-1"></span>
秦观之子湛，大鼻类蕃人，而柔媚舌短，世目之为「娇波斯」。《鸡肋编》卷上。</li>
</ol>
</div>
<div id="张-耒" class="section level2">
<h2>
<span class="header-section-number">33.7</span> 张　耒<a class="anchor" aria-label="anchor" href="#%E5%BC%A0-%E8%80%92"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十四-张耒-1"></span>
张文潜生而有文在其手，曰「耒」，故以为名，而字文潜。《老学庵笔记》卷四。《玉芝堂谈荟》卷十二。《词林纪事》卷六。</p></li>
<li><p><span id="宋轶二十四-张耒-2"></span>
张文潜初官通许，喜营妓刘淑女，为作诗曰：「可是相逢意便深，为郎巧笑不须金。门前一尺春风髻，窗外三更夜雨衾。别燕从教灯见泪，夜船惟有月知心。东西芳草皆相似，欲望高楼何处寻。」又云：「未说蝤蛴如素领，固应新月学蛾眉。引成密约因言笑，认得真情是别离。尊酒且倾浓琥珀，泪痕更著薄胭脂。北城月落乌啼后，便是孤舟肠断时。」《侯鲭录》卷一。《尧山堂外纪》卷五十三。《宋稗类钞》卷四。</p></li>
<li><p><span id="宋轶二十四-张耒-3"></span>
右史张文潜，初官许州，喜官妓刘淑奴。张作《少年游令》云：「含羞倚醉不成歌，纤手掩香罗。偎花映烛，偷传深意，酒思入横波。　看朱成碧心迷乱，翻脉脉，敛双蛾。相见时稀隔别多，又春尽，奈愁何。」其后去任，又为《秋蕊香》寓意云：「帘幕疎疎风透，一线香飘金兽。朱栏倚遍黄昏后，廊上月华如昼。　别离滋味浓如酒，著人瘦。此情不及墙东柳，春色年年如旧。」《能改斋漫录》卷十七。</p></li>
<li><p><span id="宋轶二十四-张耒-4"></span>
张文潜言，尝问张安道云：「司马君实直言王介甫不晓事，是如何？」安道云：「贤只消去看《字说》。」文潜云：「《字说》也只是二三分不合人意思处。」安道云：「若然，则足下亦有七八分不解事矣！」文潜大笑。《道山清话》。《拊掌录》。《何氏语林》卷二十八。</p></li>
<li><p><span id="宋轶二十四-张耒-5"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%AE%8B%E8%BD%B6%E4%BA%8C%E5%8D%81%E5%9B%9B-%E9%BB%84%E5%BA%AD%E5%9D%9A-8">黄庭坚8</a>。</p></li>
<li><p><span id="宋轶二十四-张耒-6"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html#%E5%AE%8B%E8%BD%B6%E4%BA%8C%E5%8D%81%E4%BA%8C-%E8%8B%8F%E8%BD%BC-188">苏轼188</a>。</p></li>
<li><p><span id="宋轶二十四-张耒-7"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html#%E5%AE%8B%E8%BD%B6%E4%BA%8C%E5%8D%81%E4%BA%8C-%E8%8B%8F%E8%BD%BC-189">苏轼189</a>。</p></li>
<li><p><span id="宋轶二十四-张耒-8"></span>
吕与叔，长安人，话长安有安氏者，家藏唐明皇髑髅，光作紫金色。其家事之甚谨，因尔家富达，有数子得官，遂为盛族。后其家析居，争髑髅，遂斧为数片，人分一片而去。余因谓之曰：「明皇生死为姓安人极恼。」合坐大笑。时秦学士观方为贾御史弹不当授馆职。余戏秦曰：「千余年前贾生过秦，今复尔也。」闻者以为佳谑，而秦不欢。《明道杂志》。《何氏语林》卷二十七。《尧山堂外纪》卷五十三。《宋稗类钞》卷六。</p></li>
<li><p><span id="宋轶二十四-张耒-9"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html#%E5%AE%8B%E8%BD%B6%E4%BA%8C%E5%8D%81%E4%B8%89-%E6%99%81%E8%A1%A5%E4%B9%8B-5">晁补之5</a>。</p></li>
<li><p><span id="宋轶二十四-张耒-10"></span>
张文潜崇宁元年复直龙图阁，知颍州。谢表云：「我来自东，每兢兢而就列；炊未及熟，又挈挈以告行。」臣僚上言云：「我来自东，是为不钦。岂有君父之前，辄自称我？虽至亲不嫌于无钦，有时而尔汝，然非谢表所可称之辞。虽数更赦宥，不可追咎，亦不可不禁。如今后有犯者，仰御史台即时弹劾。」《能改斋漫录》卷十四。</p></li>
<li><p><span id="宋轶二十四-张耒-11"></span>
东坡讣至京师……门人张耒时知颍州，闻坡卒，出己俸于荐福禅寺修供，以致师尊之哀。乃遭论列，责授房州别驾，黄州安置。《清波杂志》卷七。</p></li>
<li><p><span id="宋轶二十四-张耒-12"></span>
东坡薨，张文潜坐举哀行服得罪。《邵氏闻见后录》卷八。《茶香室三钞》卷十一。</p></li>
<li><p><span id="宋轶二十四-张耒-13"></span>
「溪回松风长，苍鼠窜古瓦。不知何王殿，遗缔绝壁下。阴房鬼火青，坏道哀湍泻。万籁真笙竽，秋色正萧洒。美人为黄土，况乃粉黛假。当时侍金舆，故物独石马。忧来藉草坐，浩歌泪盈把。冉冉征途间，谁是长年者？」此老杜《玉华宫》诗也。张文潜暮年在宛丘，何大圭方弱冠，往谒之，凡三日，见其吟哦此诗不绝口。大圭请其故。曰：「此章乃风，雅鼓吹，未易为子言。」大圭曰：「先生所赋，何必减此？」曰：「平生极力模写，仅有一篇稍似之，然未可同日语。」遂诵其《离黄州》诗，偶同此韵。曰：「扁舟发孤城，挥手谢送者。山回地势卷，天豁江面泻。中流望赤壁，石脚插水下。昏昏烟雾岭，历历渔樵舍。居夷实三载，邻里通假借。别之岂无情，老泪为一洒。篙工起鸣鼓，轻橹健于马。聊为过江宿，寂寂樊山夜。」此其音响节奏，固似之矣，读之可默谕也。又好诵东坡《梨花绝句》，所谓「梨花淡白柳深青，柳絮飞时花满城，惆怅东栏一株雪，人生看得几清明」者，每吟一过，必击节赏难不能已，文潜盖有省于此云。《容斋随笔》卷十五。</p></li>
<li><p><span id="宋轶二十四-张耒-14"></span>
张文潜在一时中，人物最为魁伟。故陈无己有诗云：「张侯魁然腹如鼓，雷为饥声酒为雨。」山谷云：「六月火云蒸肉山。」又云：「虽肥如瓠壶。」而文潜卧病，秦少游又和其诗云：「平时带十围，颇复减臂环。」皆戏语也。《王直方诗话》。《苕溪渔隐丛话》前集卷五十一。</p></li>
<li><p><span id="宋轶二十四-张耒-15"></span>
昔四明有异僧，身矮而皤腹，负一布囊，中置百物，于稠人中时倾写于地，曰「看，看」。人皆目为布袋和尚，然莫能测。临终作偈曰：「弥勒真弥勒，分身百千亿。时时识世人，时人总不识。」于是隐囊而化。今世遂塑画其像为弥勒菩萨以事之。张耒文潜学士，人谓其状貌与僧相肖。陈无己诗止云：「张侯便便腹如鼓。」至鲁直遂云：「形模弥勒一布袋，文字江河万古流。」《鸡肋编》卷中。</p></li>
<li><p><span id="宋轶二十四-张耒-16"></span>
张文潜每见亲友书后无月日，便掷于地，更不复观。《侯鲭录》卷八。《古事比》卷二十七。</p></li>
<li><p><span id="宋轶二十四-张耒-17"></span>
张文潜有二石龟，晁无咎名其大者为九江，小者为千岁。文潜因作《九江千岁龟歌》一首赠无咎，略云：「老龙洞庭怒，荡复尧九州。」谓半山老人也。又云：「禹咄嗟，水平流。」谓司马君实也。《能改斋漫录》卷六。</p></li>
<li><p><span id="宋轶二十四-张耒-18"></span>
张文潜好食蟹，晚苦风痺，然嗜蟹如故，至剔其肉，满贮巨杯而食之。《梁溪漫志》卷九。《茶香室四钞》卷二十九。</p></li>
<li><p><span id="宋轶二十四-张耒-19"></span>
张文潜三子：秬、秸、和，皆中进士第。秬、秸在陈死于兵，和为陕府教官，归葬二兄，复遇盗见杀，文潜遂亡后，可哀也。《老学庵笔记》卷四。</p></li>
</ol>
</div>
<div id="陈-洎" class="section level2">
<h2>
<span class="header-section-number">33.8</span> 陈　洎<a class="anchor" aria-label="anchor" href="#%E9%99%88-%E6%B4%8E"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十四-陈洎-1"></span>
陈公洎为开封功曹时，章宪太后临朝，族人杖杀一卒，公当验尸。太后遣中使十数辈谕旨，吏惶惧，欲以病死闻。洎独正色曰：「彼实冤死，待我而伸，奈何惧罪而不验，不以实乎？尔曹但勿预，吾当任咎。」乃手自为牍，以白府尹程琳。琳大喜曰：「官人用心如此，前程非琳所及。」亟索马入奏，虽大忤旨，而公论归之。既而太后原其族人，公亦不及罪。《乐善录》卷六。《仕学规范》卷三十。《宋稗类钞》卷七。</li>
</ol>
</div>
<div id="陈师道" class="section level2">
<h2>
<span class="header-section-number">33.9</span> 陈师道<a class="anchor" aria-label="anchor" href="#%E9%99%88%E5%B8%88%E9%81%93"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十四-陈师道-1"></span>
南丰过荆襄，后山所作以谒之，南丰一见爱之，因留款语。适欲作一文字，事多，因托后山为之，且授以意。后山文思亦澁，穷日之力方成，仅数百言，明日以呈南丰。南丰云：「大略也好，只是冗字多。不知可为略删动否？」后山因请改窜，但见南丰就坐，取笔抹数处，每抹处，连一两行，便以授后山。凡削去一二百字，后山读之，则其意尤完。因叹服，遂以为法。《朱子语类》卷一百三十九。《读书镜》卷三。</p></li>
<li><p><span id="宋轶二十四-陈师道-2"></span>
陈无己少有誉，曾子固过徐，徐守孙莘老荐无己往见，投贽甚富，子固无一语。无己甚惭，诉于莘老。子固云：「且读《史记》。」数年，子固自明守亳，无己走泗州，间文谒之，甚欢，曰：「读《史记》有味乎？」故无己于文以子固为师。元祐初，东坡率莘老、李公择荐之，得徐州教授。徙颍州，东坡出守，无己但呼二丈，而谓子固南丰先生也。《过六一堂》诗略云：「向来一瓣香，敬为曾南丰。世虽嫡孙行，名在恶子中。斯人日已远，千岁幸一逢。吾老不可待，露草湿寒蛬。」盖不以东坡比欧阳公也。至论诗，即以鲁直为师，谓豫章先生。无己晚得正字，贫且病，鲁直《荆州南十诗》曰：「闭门觅句陈无己，对客挥毫秦少游。正字不知温饱未？春风吹泪古藤州。」无己殊不乐，以「闭门觅句」为歉，又与死者相对为恶，未几果卒也。《西塘集耆旧续闻》卷二。</p></li>
<li><p><span id="宋轶二十四-陈师道-3"></span>
谢叠山云，元丰间，曾巩修史，荐后山有道德，有史才，乞自布衣召入史馆。命未下而曾去，后山感其知己，不愿出他人门下，故作《妾薄命》。《诗林广记》后集卷六。《宋诗纪事》卷三十三。</p></li>
<li><p><span id="宋轶二十四-陈师道-4"></span>
陈后山在京师逾年，不登贵人之门，章子厚欲一见而不可得，傅尧俞则托张文潜为介绍而见之。所养如此，则形之于诗安得而不高于一世！《怀古录》卷中。《读书镜》卷七。《樵书》初编卷一。</p></li>
<li><p><span id="宋轶二十四-陈师道-5"></span>
傅公钦之初为吏部侍郎，闻师道游京师，欲与相见。先以问秦观，观曰：「师道非持刺字、俛理色、伺候乎公卿之门者，殆难致也。」公曰：「非所望也，吾将见之，惧其不吾见也，子能介于陈君乎？」公知其贫甚，因怀金馈之。及睹其貌，听其论议，竟不敢以出口。《宋名臣言行录》后集卷十四。《贤弈编》卷一。《昨非庵日纂》二集卷二。</p></li>
<li><p><span id="宋轶二十四-陈师道-6"></span>
陈后山为徐州教授。东坡知杭州，道由南京，陈告守孙觉：「愿往见。」而觉不许。乃托病谒告来南京送别，同舟东下，至宿而归，赋「平生羊荆州，追送不作远」诗。《鹤山笔录》。</p></li>
<li><p><span id="宋轶二十四-陈师道-7"></span>
〔陈〕无己官于彭城，坡公由翰林出守杭，无己越境见之于宋都，坐是免归，故其诗云：「一代不数人，百年能几见？昔为马首衔，今为禁门键。一雨五月凉，中宵大江满。风帆目力短，江空岁年晚。」其尊敬之尽矣。《容斋三笔》卷六。</p></li>
<li><p><span id="宋轶二十四-陈师道-8"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html#%E5%AE%8B%E8%BD%B6%E4%BA%8C%E5%8D%81-%E5%90%95%E5%B8%8C%E5%93%B2-9">吕希哲9</a>。</p></li>
<li><p><span id="宋轶二十四-陈师道-9"></span>
陈无己尝以熙宁、元丰间事为编年，书既成，藏之庞庄敏家。无己之母，庞氏也。绍圣中，庞氏子有惧或为己累者，窃其书焚之。世无别本，无己终身以为恨焉。《却扫编》卷下。</p></li>
<li><p><span id="宋轶二十四-陈师道-10"></span>
师道家素贫，自罢归彭城，或累日不炊，妻子愠见，不恤也。《名贤氏族言行类稿》卷十一。</p></li>
<li><p><span id="宋轶二十四-陈师道-11"></span>
晁无咎谪玉山，过徐州，时陈无己废居里中。无咎置酒，出小姬娉娉舞《梁州》。无己作《减字木兰花》长短句云：「娉娉袅袅，芍药梢头红样小。舞袖低逥，心到郎边客已知。　金尊玉酒，劝我花前千万寿。莫莫休休，白发簪花我自羞。」无咎叹曰：「人疑宋开府铁石心肠，及为《梅花赋》，清艳殆不类其为人。无己清通，虽铁石心肠，不至于开府。而此词已过于《梅花赋》矣。」《墨庄漫录》卷三。《清波杂志》卷九。《坚瓠补集》卷四。《宋稗类钞》卷四。</p></li>
<li><p><span id="宋轶二十四-陈师道-12"></span>
陈无己赋《高轩过图》诗云：「因知书画真有益，却怪岁月来无多。」不数月遂卒。或以为诗谶。《王直方诗话》。《诗话总龟》前集卷三十二。《苕溪渔隐丛话》前集卷四十。</p></li>
<li><p><span id="宋轶二十四-陈师道-13"></span>
陈后山为馆职，当侍祠郊丘，非重裘不能御寒，后山止有其一。其内子与赵挺之之内，亲姊妹也，乃为赵假一裘以衣之。后山问所从来，内以实告。后山曰：「汝岂不知我不著他衣裳耶！」却去之，止衣一裘，竟感寒疾而死。《鹤林玉露》丙编卷四。《经鉏堂杂志》卷一。《言行龟鉴》卷二。《何氏语林》卷三。</p></li>
<li><p><span id="宋轶二十四-陈师道-14"></span>
建中靖国元年，陈无己以正字入馆，未几得疾。楼异世可时为登封令，夜梦无己见别，行李遽甚。楼问是行何之，曰：「暂往杏园，东坡、少游诸人在彼已久。」楼起视事，而得参寥子报云：无己逝矣。《春渚纪闻》卷六。</p></li>
<li><p><span id="宋轶二十四-陈师道-15"></span>
谢景鱼家有陈无己手简一编，有十余帖，皆与酒务官托买浮炭者，其贫可知。《老学庵笔记》卷六。</p></li>
<li><p><span id="宋轶二十四-陈师道-16"></span>
魏昌世言，无己平生恶人节书，以为苟能尽记不忘固善，不然，徒废日力而已。夜与诸生会宿，忽思一事，必明烛翻阅，得之乃已。或以为可待旦者，无己曰：「不然，人情乐因循，一放过则不复省矣。」故其学甚博而精。《却扫编》卷中。《宋稗类钞》卷五。</p></li>
<li><p><span id="宋轶二十四-陈师道-17"></span>
石林叶氏曰：世言陈无己每登览得句，即急归卧一榻，以被蒙首，恶闻人声，谓之吟榻。家人知之，即猫犬皆逐去，婴儿稚子亦抱寄邻家，徐待其起，就笔砚，即诗已成，乃敢复常。《文献通考》卷二百三十七。《宋诗纪事》卷三十三。</p></li>
<li><p><span id="宋轶二十四-陈师道-18"></span>
黄山谷诗云：「闭门觅句陈无己，对客挥毫秦少游。」陈无己平时出行，觉有诗思，便急归，拥被卧而思之，呻吟如病者，或累日而后起，真是闭门觅句者也。《诗林广记》后集卷六。《宋诗纪事》卷三十三。</p></li>
<li><p><span id="宋轶二十四-陈师道-19"></span>
山谷云：「闭门觅句陈无己，对客挥毫秦少游。」世传无己每有诗兴，拥被卧床，呻吟累日，乃能成章。少游则杯觞流行，篇咏错出，略不经意。《鹤林玉露》甲编卷六。</p></li>
<li><p><span id="宋轶二十四-陈师道-20"></span>
后山云：少好诗，老而不厌。及一见黄豫章，尽焚其稿而学焉。《困学纪闻》卷十八。</p></li>
<li><p><span id="宋轶二十四-陈师道-21"></span>
予问山谷：「今之诗人，谁为冠？」曰：「无出陈师道无己。」问：「其佳句如何？」曰：「吾见其作温公挽词一联，便知其才不可敌。曰：『政虽随日化，身已要人扶。』」《冷斋夜话》卷二。</p></li>
<li><p><span id="宋轶二十四-陈师道-22"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html#%E5%AE%8B%E8%BD%B6%E4%BA%8C%E5%8D%81%E4%B8%89-%E6%99%81%E8%A1%A5%E4%B9%8B-3">晁补之3</a>。</p></li>
<li><p><span id="宋轶二十四-陈师道-23"></span>
双井黄叔达，字知命，初自江南来，与陈履常俱谒法云禅师于城南。夜归，过龙眠居士李伯时。知命衣白衫，骑驴，缘道摇头而歌，履常负杖挟囊于后。一市皆惊，以为异人。伯时因画为图，而邢敦夫为作歌。《王直方诗话》。《诗话总龟》前集卷二十二。《苕溪渔隐丛话》前集卷五十二。《诗人玉屑》卷十八。《竹庄诗话》卷十八。《宋诗纪事》卷三十四。</p></li>
<li><p><span id="宋轶二十四-陈师道-24"></span>
陈无己子丰，诗亦可喜。晁以道集中有《谢陈十二郎诗卷》是也。建炎中，以无己故，特命官。李邺守会稽，来从邺作摄局。邺降虏，丰亦被系累而去，无己之后遂无在江左者。《老学庵笔记》卷九。</p></li>
</ol>
</div>
<div id="李-廌" class="section level2">
<h2>
<span class="header-section-number">33.10</span> 李　廌<a class="anchor" aria-label="anchor" href="#%E6%9D%8E-%E5%BB%8C"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十四-李廌-1"></span>
李方叔初名豸，从东坡游。东坡曰：「五经中，无公名，独左氏曰『庶有豸乎』，乃音直氏切，故后人以为虫豸之豸。又《周礼》『置其絼』，亦音雉，乃牛鼻绳也。独《玉篇》有此豸字，非五经不可用。今宜易名曰廌。」方叔遂用之。秦少游见而嘲之曰：「昔为有脚之狐乎？今作无头之箭乎？」豸以况狐，廌以况箭。方叔仓卒无以答之，终身以为恨。《嬾真子录》卷二。</p></li>
<li><p><span id="宋轶二十四-李廌-2"></span>
元祐中，东坡知贡举，李方叔就试。将锁院，坡缄封一简，令叔党持与方叔，值方叔出，其仆受简置几上。有顷，章子厚二子曰持曰援者来，取简窃观，乃「扬雄优于刘向论」一篇。二章惊喜，之以去。方叔归，求简不得，知为二章所窃，怅惋不敢言。已而果出此题，二章皆模倣坡作，方叔几于阁笔。及折号，坡意魁必方叔也，乃章援。第十名文意与魁相似，乃章持。坡失色。二十名间，一卷颇奇，坡谓同列曰：「此必李方叔。」视之，乃葛敏修。时山谷亦预校文，曰：「可贺内翰得人，此乃仆宰太和时，一学子相从者也。」而方叔竟下第。坡出院，闻其故，大叹恨，作诗送其归，所谓「平生漫说古战场，过眼空迷日五色」者是也。其母叹曰：「苏学士知贡举，而汝不成名，复何望哉！」抑郁而卒。《鹤林玉露》甲编卷五。《养疴漫笔》。《宋稗类钞》卷二。</p></li>
<li><p><span id="宋轶二十四-李廌-3"></span>
李廌，阳翟人，少以文字见苏子瞻，子瞻喜之。元祐初知举，廌适就试，意在必得廌以魁多士。及考，章援程文，大喜，以为廌无疑，遂以为魁。既拆号，怅然出院。以诗送廌归，其曰：「平时谩识古战场，过眼终迷日五色。」盖道其本意。廌自是学亦不进，家贫，不甚自爱，尝以书责子瞻不荐己，子瞻后稍薄之，竟不第而死。《石林诗话》卷中。</p></li>
<li><p><span id="宋轶二十四-李廌-4"></span>
东坡素知李廌方叔。方叔赴省试，东坡知举，得一卷子，大喜，手批数十字，且语黄鲁直曰：「是必吾李廌也。」及拆号，则章持致平，而廌乃见黜。故东坡、山谷皆有诗在集中。初，廌试罢归，语人曰：「苏公知举，吾之文必不在三名后。」及后黜，廌有乳母年七十，大哭曰：「吾儿遇苏内翰知举不及第，它日尚奚望？」遂闭门睡，至夕不出。发壁视之，自缢死矣。廌果终身不第以死。《老学庵笔记》卷十。</p></li>
<li><p><span id="宋轶二十四-李廌-5"></span>
李方叔为坡公客。坡公知贡举，而方叔下第，有诗云：「平生谩说古战场，过目还迷日五色。」山谷和之云：「今年持橐佐春官，遂失此人难塞责。」盖是时山谷亦在贡院中也。《王直方诗话》。《诗话总龟》前集卷二十九。</p></li>
<li><p><span id="宋轶二十四-李廌-6"></span>
东坡帅定武，诸馆职饯于惠济。坡举白浮欧阳叔弼、陈伯修二校理、常希古少尹，曰：「三君但饮此酒。酒釂，当言所罚。」三君饮竟，东坡曰：「三君为主司而失李方叔，兹可罚也。」三君者无以为言，惭谢而已。张文潜舍人在坐，辄举白浮东坡先生曰：「先生亦当饮此。」东坡曰：「何也？」文潜曰：「先生昔知举而遗之，与三君之罚均也。」举坐大笑。《师友谈记》。《宋稗类钞》卷二。</p></li>
<li><p><span id="宋轶二十四-李廌-7"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html#%E5%AE%8B%E8%BD%B6%E4%BA%8C%E5%8D%81%E5%85%AD-%E5%B4%94%E9%B6%A0-1">崔鶠1</a>。</p></li>
<li><p><span id="宋轶二十四-李廌-8"></span>
田衍、魏泰居襄阳，郡人畏其吻，谣云：「襄阳二害，田衍、魏泰。」未几，李豸方叔亦来郡居，襄阳人憎之曰：「近日多磨，又添一豸。」《墨庄漫录》卷一。《宋诗纪事》卷一百。</p></li>
<li><p><span id="宋轶二十四-李廌-9"></span>
李豸方叔尝饮襄阳沈氏家，醉中题侍儿小莹裙带云：「旋剪香罗列地垂，娇红嫩绿写珠玑。花前欲作重重结，系定春光不放归。」后小莹归郭汲使君家，更名艳琼。《墨庄漫录》卷九。</p></li>
<li><p><span id="宋轶二十四-李廌-10"></span>
政和间，李方叔在阳翟，有善讴老翁过之者，方叔戏作《品令》云：「唱歌须是玉人，檀口皓齿冰肤。意传心事，语娇声颤，字如贯珠。老翁虽是解歌，无奈雪鬓霜须。大家且道，是伊模样，怎如念奴？」《碧鸡漫志》卷一。</p></li>
<li><p><span id="宋轶二十四-李廌-11"></span>
李方叔之孙大方，字允蹈，少时尝作《思故山赋》，诸公间称之，以为似邢居实。晚得一鹖冠，今为杂买场，寄予诗一篇，多有警句。《诗人玉屑》卷三引杨诚斋语。</p></li>
</ol>
</div>
<div id="郭祥正" class="section level2">
<h2>
<span class="header-section-number">33.11</span> 郭祥正<a class="anchor" aria-label="anchor" href="#%E9%83%AD%E7%A5%A5%E6%AD%A3"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十四-郭祥正-1"></span>
郭祥正，字功父，当涂人也。其母梦李太白而生。祥正少有诗名，梅尧臣曰：「天才如此，真太白后身也。」《名贤氏族言行类稿》卷五十一。《东都事略》卷一百十六。《能改斋漫录》卷十。《尧山堂外纪》卷五十。《古事比》卷十一。</p></li>
<li><p><span id="宋轶二十四-郭祥正-2"></span>
袁世弼，南昌人，宦游当涂，时功甫尚未冠也，世弼爱其才，荐于梅圣俞，自尔有声。功甫尝谓吾大父清逸云：「教载汲引，袁二丈力也。蒿埋三尺，不敢忘其赐。」功甫既壮，颇恃其才力，下笔曾不经意，论者或惜其造语无刻励之功。清逸云：「如功甫岂易得，但置作者中，便觉有优劣耳。正如晋、楚之轻剽，不当威、文之节制也。」清逸尝有诗戏之云：「休恨古人不见我，尤喜江东独有君。尽怪我戎从幼异，人疑太白是前生。云间鸾凤人间现，天上麒麟地上行。诗律暮年谁可敌，笔头谈笑扫千兵。」《苕溪渔隐丛话》前集卷三十七引《潘子真诗话》。《诗人玉屑》卷十八。《诗林广记》后集卷八。《宋诗纪事》卷二十三。</p></li>
<li><p><span id="宋轶二十四-郭祥正-3"></span>
郭祥正，字功父，自梅圣俞赠诗有「采石月下闻谪仙」，以为李白后身，缘此有名。又有《金山行》云：「鸟飞不尽暮天碧，渔歌忽断芦花风。」大为王荆公所赏。《王直方诗话》。《诗话总龟》前集卷四。《类说》卷五十。《苕溪渔隐丛话》前集卷三十七。《诗人玉屑》卷十八。</p></li>
<li><p><span id="宋轶二十四-郭祥正-4"></span>
梅圣俞赠郭功甫《采石月》一首，言功甫是李白后身，生为郭氏子，以报子仪纳官死之恩。《林泉随笔》。</p></li>
<li><p><span id="宋轶二十四-郭祥正-5"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html#%E5%AE%8B%E8%BD%B6%E5%8D%81%E5%9B%9B-%E6%AC%A7%E9%98%B3%E4%BF%AE-171">欧阳修171</a>。</p></li>
<li><p><span id="宋轶二十四-郭祥正-6"></span>
端和尚于皇祐四年寓归宗书堂。郭功甫任星子主簿，时相过从，扣以心法。逮端住承天，迁圆通，郭复尉于江州德化，往来尤密。端移舒州白云海会，郭乃自当涂往谒。端问曰：「牛醇乎？」对曰：「醇矣。」端遽厉声叱之，郭不觉拱而立。端曰：「醇乎醇乎。」于是为郭升堂而发挥之曰：「牛来山中，水足草足。牛出山去，东触西触。」又不免送之以偈曰：「上大人，丘乙己。化三千，可知礼。」未几示寂。郭为铭其塔，略曰：「师之道，超佛越祖；师之言，通今彻古。收则绝纤毫，纵则若猛虎。」可谓知言矣。《罗湖野录》卷四。</p></li>
<li><p><span id="宋轶二十四-郭祥正-7"></span>
王荆公当国，郭祥正知邵州武冈县，实封附递奏书，乞以天下之计专听王安石区画，凡议论有异于安石者，虽大吏亦当屏黜。表辞亦甚辨畅，上览而异之。一日问荆公曰：「卿识郭祥正否？其才似可用。」荆公曰：「臣顷在江东尝识之，其为人才近纵横，言近捭阖，而薄于行，不知何人引荐，而圣聪闻知也。」上出其章以示荆公，荆公耻为小人所荐，因极口陈其不可用而止。是时祥正方从章惇辟，以军功迁殿中丞，及闻荆公上前之语，遂以本官致仕。《东轩笔录》卷六。《读书镜》卷四。《宋稗类钞》卷二。</p></li>
<li><p><span id="宋轶二十四-郭祥正-8"></span>
〔郭〕功甫曾题人山居一联云：「谢家庄上无多景，只有黄鹂三两声。」荆公命工绘为图，自题其上云：「此是功甫《题山居诗》处。」即遣人以金酒钟并图遗之。《苕溪渔隐丛话》前集卷三十七引《遯斋闲览》。《宋稗类钞》卷五。《宋诗纪事》卷二十七。</p></li>
<li><p><span id="宋轶二十四-郭祥正-9"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%AE%8B%E8%BD%B6%E4%BA%8C%E5%8D%81%E5%9B%9B-%E9%BE%99%E5%A4%AA%E5%88%9D-1">龙太初1</a>、释义了1。</p></li>
<li><p><span id="宋轶二十四-郭祥正-10"></span>
《李太白集》有《姑熟十咏》，予族伯父彦远尝言东坡自黄州还，过当涂，读之抚手大笑曰：「赝物败矣，岂有李白作此语者！」郭功父争以为不然。东坡又笑曰：「但恐是太白后身所作耳。」功父甚愠。盖功父少时，诗句俊逸，前辈或许之，以为太白后身，功父亦遂以自负，故东坡因是戏之。《入蜀记》卷一。</p></li>
<li><p><span id="宋轶二十四-郭祥正-11"></span>
秦少章尝云：郭功父过杭州，出诗一轴示东坡，先自吟诵，声振左右。既罢，谓坡云：「祥正此诗几分？」坡曰：「十分诗也。」祥正惊喜问之。坡曰：「七分来是读，三分来是诗，岂不是十分也？」《王直方诗话》。《诗话总龟》前集卷四。《类说》卷五十七。《苕溪渔隐丛话》前集卷三十七。《诗人玉屑》卷十八。《调谑编》。《五杂组》卷十六。《尧山堂外纪》卷五十。</p></li>
<li><p><span id="宋轶二十四-郭祥正-12"></span>
乾道六年六月四日，晚泊本觉寺前。寺，故神霄宫也。废于兵火。建炎后再修，今犹甚草创。寺西庑有莲池十余亩。飞桥小亭，颇华洁。池中龟无数，闻人声皆集，骈首仰视，儿曹惊之不去。亭中有小碑，乃郭功甫元祐中所作《醉翁操》，后自跋云：「见子瞻所作未工，故赋之。」亦可异也。《入蜀记》卷一。</p></li>
<li><p><span id="宋轶二十四-郭祥正-13"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%AE%8B%E8%BD%B6%E4%BA%8C%E5%8D%81%E5%9B%9B-%E8%B4%BA%E9%93%B8-5">贺铸5</a>。</p></li>
<li><p><span id="宋轶二十四-郭祥正-14"></span>
郭祥正称「醉吟先生」，自为传。《古事比》卷三十七。</p></li>
<li><p><span id="宋轶二十四-郭祥正-15"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%AE%8B%E8%BD%B6%E4%BA%8C%E5%8D%81%E5%9B%9B-%E9%BB%84%E5%BA%AD%E5%9D%9A-35">黄庭坚35</a>。</p></li>
<li><p><span id="宋轶二十四-郭祥正-16"></span>
黄鲁直爱与郭功父戏谑嘲调，虽不当尽信，至如曰：「公做诗费许多力气做甚？」此语切当，有益于学诗者，不可不知也。《彦周诗话》。</p></li>
<li><p><span id="宋轶二十四-郭祥正-17"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%AE%8B%E8%BD%B6%E4%BA%8C%E5%8D%81%E5%9B%9B-%E6%9D%8E%E4%B9%8B%E4%BB%AA-1">李之仪1</a>。</p></li>
<li><p><span id="宋轶二十四-郭祥正-18"></span>
郭功父晚年，不废作诗。一日，梦中作《游采石》二诗，明日书以示人，曰：「余决非久于世者。」人问其故，功父曰：「余近诗有『欲寻铁索排桥处，只有杨花惨客愁』之句，岂特非余平日所能到，虽前人亦未尝有也。忽得之不祥。」不逾月，果死。李端叔闻而笑曰：「不知杜少陵如何活得许多时？」《竹坡诗话》。《尧山堂外纪》卷五十。</p></li>
<li><p><span id="宋轶二十四-郭祥正-19"></span>
朱新中《鄞川志》载：郭功父老人十拗，谓：「不记近事记得远事，不能近视能远视，哭无泪笑有泪，夜不睡日睡，不肯坐多好行，不肯食软要食硬，儿子不惜惜孙子，大事不问碎事絮，少饮酒多饮茶，暖不出寒即出。」《二老堂诗话》。</p></li>
</ol>
</div>
<div id="龙太初" class="section level2">
<h2>
<span class="header-section-number">33.12</span> 龙太初<a class="anchor" aria-label="anchor" href="#%E9%BE%99%E5%A4%AA%E5%88%9D"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十四-龙太初-1"></span>
郭功父方与荆公坐，有一人展刺云：「诗人龙太初。」功父勃然曰：「相公前敢称诗人，其不识去就如此！」荆公曰：「且请来相见。」既坐，功父曰：「贤道能作诗，能为我赋乎？」太初曰：「甚好。」功父曰：「只从相公请个诗题。」时方有一老兵以沙擦铜器，荆公曰：「可作沙诗。」太初不顷刻间，诵曰：「茫茫黄出塞，漠漠白铺汀。鸟过风平篆，潮回日射星。」功父阁笔，太初缘此名闻东南。余后于乔希圣家，见太初诗一轴，皆不及前所作。《王直方诗话》。《诗话总龟》前集卷十一。《类说》卷五十七。《苕溪渔隐丛话》前集卷三十六。《诗人玉屑》卷十。《尧山堂外纪》卷五十。《坚瓠庚集》卷二。《宋诗纪事》卷二十九。参见释义了1。</li>
</ol>
</div>
<div id="释义了" class="section level2">
<h2>
<span class="header-section-number">33.13</span> 释义了<a class="anchor" aria-label="anchor" href="#%E9%87%8A%E4%B9%89%E4%BA%86"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十四-释义了-1"></span>
王荆公一日与郭功甫饭于半山宅。食已，忽有一僧名义了者，自称诗僧，投谒于公。功甫大不平之，曰：「于丞相前自称诗僧，定狂夫也，不必见之。」公曰：「姑见之何害。」因询以为诗，且令即席而作。僧云：「愿乞题并韵。」公欲试以寻常题目，复疑其宿成。偶一老卒取沙入宅，公令以是为题，且以汀字为韵。功甫云：「亦愿得纸数十幅为百韵诗。」盖以气压之也。须臾笔札至，功甫挥毫如风雨，将及二十幅。僧徐取纸一幅，以指甲染墨，对功甫不敢仰视，仅书一绝云：「茫茫黄出塞，漠漠白连汀。鸟去风平篆，潮回日射星。」公赏味之，因目功甫。功甫乃袖所作，亦复称叹。僧始厉声谓功甫：「山僧不学，殊无思致，但未觉『鸟飞不尽暮天碧，渔歌忽断芦花风』为工耳。」功甫殊病之，竟无以报也。《五总志》。参见龙太初1。</p></li>
<li><p><span id="宋轶二十四-释义了-2"></span>
僧义了，字廓然，本士族钟离氏，事佛慈玑禅师为侍者。仆顷年迨见佛慈老人，廓然与仆在嵩山游甚久，颇能诗。仆爱其两句云：「百年休问几时好，万事不劳明日看。」不独喜其语，盖取其学道休歇洒落自在如此。《彦周诗话》。</p></li>
</ol>
</div>
<div id="杨-蟠" class="section level2">
<h2>
<span class="header-section-number">33.14</span> 杨　蟠<a class="anchor" aria-label="anchor" href="#%E6%9D%A8-%E8%9F%A0"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十四-杨蟠-1"></span>
杨蟠宅在钱塘湖上，晚罢永嘉郡而归，浩然有挂冠之兴。每从亲宾，乘月泛舟，使二笛婢侑樽，悠然忘返。沈注赠一阕，有曰：「竹阁云深，巢虚人閴，几年湖上音尘寂。风流今有使君家，月明夜夜闻双笛。」《泊宅编》十卷本卷七。《尧山堂外纪》卷四十九。</p></li>
<li><p><span id="宋轶二十四-杨蟠-2"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html#%E5%AE%8B%E8%BD%B6%E5%8D%81%E5%85%AD-%E7%8E%8B%E5%AE%89%E5%9B%BD-21">王安国21</a>。</p></li>
</ol>
</div>
<div id="孔延之" class="section level2">
<h2>
<span class="header-section-number">33.15</span> 孔延之<a class="anchor" aria-label="anchor" href="#%E5%AD%94%E5%BB%B6%E4%B9%8B"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十四-孔延之-1"></span>
司封郎中孔延之幼孤，自感厉，昼耕读书垄上，夜燃松明继之。学艺大成，乡举进士第一，遂中其科。《仕学规范》卷一引《皇朝名臣四科事实》。</li>
</ol>
</div>
<div id="孔文仲" class="section level2">
<h2>
<span class="header-section-number">33.16</span> 孔文仲<a class="anchor" aria-label="anchor" href="#%E5%AD%94%E6%96%87%E4%BB%B2"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十四-孔文仲-1"></span>
孔经甫文仲为台州司户日，范蜀公举应制科。经甫对策，极言青苗、免役之害，语大忤直。宋次道为初考，以入三等。王禹玉覆考，降一等。韩持国详定，从初考。王荆公见而恶之，密启于上，以御批点之，遂下诏发还本任。孙给事固封还制书，极言其不可。经甫将归，往见蜀公，公叹息其不遇。经甫曰：「苟不负科目及公知人之鉴，足矣！不敢以穷达为念也。」公甚壮之，谓曰：「君气节如此，无替古人。惟不替今日之志，则某之所愿也。」经甫元祐中为谏议大夫，果以抗直为时所推重云。《独醒杂志》卷四。</li>
</ol>
</div>
<div id="孔平仲" class="section level2">
<h2>
<span class="header-section-number">33.17</span> 孔平仲<a class="anchor" aria-label="anchor" href="#%E5%AD%94%E5%B9%B3%E4%BB%B2"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十四-孔平仲-1"></span>
孔毅甫为举子时，尝梦有以五色线系角黍来餽者，毅甫食之既。其年，试于南宫，遂中选。《独醒杂志》卷三。</p></li>
<li><p><span id="宋轶二十四-孔平仲-2"></span>
盛学士次仲、孔舍人平仲同在馆中，雪夜论诗。平仲曰：「当作不经人道语。」曰：「斜拖阙角龙千丈，潜抹墙腰月半棱。」坐客皆称绝。次仲曰：「句甚佳，惜其未大。」乃曰：「看来天地不知夜，飞入园林总是春。」平仲乃服其工。《冷斋夜话》卷十。《续墨客挥犀》卷二。《逸老堂诗话》卷下。《尧山堂外纪》卷五十六。</p></li>
<li><p><span id="宋轶二十四-孔平仲-3"></span>
院中有双鹊，栖于玉堂之后海棠树。每学士会食，必徘徊翔集，或鸣噪，必有大诏令或宣召之事，因谓之灵鹊。故晁翰林诗云「却闻灵鹊心应喜」，并予诗云「灵鹊先依玉树栖」，盖为此也。《孔氏谈苑》卷四。《宋诗纪事》卷二十三。《词林纪事》卷五。</p></li>
<li><p><span id="宋轶二十四-孔平仲-4"></span>
孔毅父喜集句，东坡尝以「指呼市人如使儿」戏之。《竹坡诗话》。</p></li>
<li><p><span id="宋轶二十四-孔平仲-5"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%AE%8B%E8%BD%B6%E4%BA%8C%E5%8D%81%E5%9B%9B-%E7%A7%A6%E8%A7%82-23">秦观23</a>。</p></li>
<li><p><span id="宋轶二十四-孔平仲-6"></span>
世传孔毅甫《野史》一卷，凡四十事，予得其书于清江刘靖之所，载赵清献为青城宰，挈散乐妓以归，为邑尉追还，大恸且怒，又因与妻忿争，由此惑志。文潞公守太原，辟司马温公为通判，夫人生日，温公献小词，为都漕唐子方峻责。欧阳永叔、谢希深、田元均、尹师鲁在河南，官妓游龙门，半月不返，留守钱思公作简招之，亦不答。范文正与京东人石曼卿、刘潜之类相结以取名，服中上万言书，甚非言不文之义。苏子瞻被命作《储祥宫记》，大貂陈衍干当宫事，得旨置酒与苏高会，苏阴使人发，御史董敦逸即有章疏，遂堕计中。又云子瞻四六表章不成文字。其它如潞公、范忠宣、吕汲公、吴冲卿、傅献简诸公，皆不免讥议。予谓决非毅甫所作，盖魏泰《碧云騢》之流耳。温公自用庞颍公辟，不与潞公、子方同时，其谬妄不待攻也。靖之乃原甫曾孙，佳士也，而跋是书云：「孔氏兄弟，曾大父行也。思其人欲闻其言久矣，故录而藏之。」《容斋随笔》卷十五。</p></li>
</ol>
</div>
<div id="刘-弇" class="section level2">
<h2>
<span class="header-section-number">33.18</span> 刘　弇<a class="anchor" aria-label="anchor" href="#%E5%88%98-%E5%BC%87"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十四-刘弇-1"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html#%E5%AE%8B%E8%BD%B6%E4%BA%8C%E5%8D%81%E4%BA%8C-%E8%8B%8F%E8%BD%BC-264">苏轼264</a>。</li>
</ol>
</div>
<div id="李之仪" class="section level2">
<h2>
<span class="header-section-number">33.19</span> 李之仪<a class="anchor" aria-label="anchor" href="#%E6%9D%8E%E4%B9%8B%E4%BB%AA"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十四-李之仪-1"></span>
李端叔之仪，赵郡人，以才学闻于世。……值范忠宣公疾笃，口授其指令，作遗表。上读之，悲怆之余，称赏不已，欲召用之，而蔡元长入相，时事大变。祐陵裂去御书「世济忠直」之碑，及降旨御书院，书碑指挥更不施行。且兴狱，治遗表中语，端叔坐除名，编管太平州。会赦复官，因卜居当涂，奉祠著书，不复出仕。适郭功父祥正亦寓郡下，文人相轻，遂成仇敌。郡娼杨姝者，色艺见称于黄山谷诗词中。端叔丧偶无嗣，老益无憀，因遂蓄杨于家，已而生子。遇郊禋，受延赏。会蔡元长再相，功父知元长之恶端叔也，乃訹豪民吉生者讼于朝，谓冒以其子受荫，置鞫受诬，又坐削籍。亦略见《徽宗实录》。杨姝者，亦被决。功父作俚语以快之云：「七十余岁老朝郎，曾向元祐说文章。如今白首归田后，却与杨姝洗杖疮。」其不乐可知也。初，端叔尝为郡人罗朝议作墓志，首云：「姑熟之溪，其流有二，一清而一濯。」清者谓罗公也，盖指濯者为功父。功父益以怨深刺骨焉。久之，其甥林彦振摅执政，门人吴可思道用事，于时相予讼其冤，方获昭雪，尽还其官与子。端叔终朝议大夫，年八十而卒。……端叔自号姑溪老农。……杨生之子名尧光，坠其家风，止于选调。家今犹在宛陵、姑熟之间村落中。明清前年在宣幕，亦尝令访问，则狼狈之甚，至有不可言者。盖繇端叔正始之失，使人惋叹。《挥麈后录》卷六。</p></li>
<li><p><span id="宋轶二十四-李之仪-2"></span>
和州褒禅山相近，地名平疴镇，汤泉温温可探而不作臭气，云是朱砂汤也。人传昔有两美人来浴，既去，异香郁郁，累日不散。李端叔过浴池上，作诗云：「华清赐浴记当年，偶托荒山结胜缘。未必兴衰异今昔，曾经美女卸金钿。」《墨庄漫录》卷十。《宋诗纪事》卷二十八。</p></li>
<li><p><span id="宋轶二十四-李之仪-3"></span>
东南之有腊梅，盖自近时始。余为儿童时，犹未之见。元祐间，鲁直诸公方有诗，前此未尝有赋此诗者。政和间，李端叔在姑溪，元夕见之僧舍中，尝作两绝，其后篇云：「程氏园当尺五天，千金争赏凭朱栏。莫因今日家家有，便作寻常两等看。」观端叔此诗，可以知前日之未尝有也。《竹坡诗话》。</p></li>
</ol>
</div>
<div id="胡文柔" class="section level2">
<h2>
<span class="header-section-number">33.20</span> 胡文柔<a class="anchor" aria-label="anchor" href="#%E8%83%A1%E6%96%87%E6%9F%94"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十四-胡文柔-1"></span>
文柔者，李之仪端叔配，胡武平宿孙女也。为东坡所知，呼为「法喜上人」。东坡南迁，手自制衣以赆曰：「我一女子，受此等人知，复何憾耶。」见端叔自撰墓志。《池北偶谈》卷六。</li>
</ol>
</div>
<div id="贺-铸" class="section level2">
<h2>
<span class="header-section-number">33.21</span> 贺　铸<a class="anchor" aria-label="anchor" href="#%E8%B4%BA-%E9%93%B8"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十四-贺铸-1"></span>
贺方回本山阴人，徙姑苏之醋坊桥。方回尝游定力寺，访僧不遇，因题一绝云：「破冰泉脉潄篱根，坏衲犹疑挂树猿。蜡屐旧痕浑不见，东风先为我开门。」王荆公极爱之，自此声价愈重。有小筑在盘门之南十余里，地名横塘，方回往来其间。尝作《青玉案》词云：「凌波不过横塘路。但目送、芳尘去。锦瑟华年谁与度。月台花榭，绮窗朱户，唯有春知处。　碧云冉冉蘅臯暮。彩笔新题断肠句。试问闲愁都几许。一川烟草，满城风絮，梅子黄时雨。」后山谷有诗云：「解道江南肠断句，只今唯有贺方回。」其为前辈推重如此。《中吴纪闻》卷三。《吴郡志》卷五十。《尧山堂外纪》卷五十四。《词林纪事》卷六。</p></li>
<li><p><span id="宋轶二十四-贺铸-2"></span>
贺方回题一绝于定林云：「破冰泉脉漱篱根，坏衲遥疑挂树猿。蜡屐旧痕寻不见，东风先为我开门。」舒王见之大称赏，缘此知名。《王直方诗话》。《诗话总龟》前集卷十一。《苕溪渔隐丛话》前集卷三十七。《诗人玉屑》卷十、卷十八。</p></li>
<li><p><span id="宋轶二十四-贺铸-3"></span>
山谷尝手写〔贺方回〕所作《青玉案》者，置之几研间，时自玩味。……山谷云：「此词少游能道之。」作小诗曰：「少游醉卧古藤下，无复愁眉唱一杯。解道江南断肠句，而今惟有贺方回。」《诗人玉屑》卷二十引《冷斋夜话》。</p></li>
<li><p><span id="宋轶二十四-贺铸-4"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html#%E5%AE%8B%E8%BD%B6%E4%BA%8C%E5%8D%81%E4%BA%94-%E8%94%A1%E4%BA%AC-36">蔡京36</a>。</p></li>
<li><p><span id="宋轶二十四-贺铸-5"></span>
贺方回尝作《青玉案》词，有「梅子黄时雨」之句，人皆服其工，士大夫谓之「贺梅子」。郭功父有《示耿天骘》一诗，王荆公尝为之书其尾云：「庙前古木藏训狐，豪气英风亦何有。」方回晚倅姑孰，与功父游甚欢。方回寡发，功父指其髻谓曰：「此真贺梅子」也。方回乃捋其须曰：「君可谓郭训狐。」功父髯而胡，故有是语。《竹坡诗话》。《尧山堂外纪》卷五十四。《宋诗纪事》卷二十七。《词林纪事》卷六。</p></li>
<li><p><span id="宋轶二十四-贺铸-6"></span>
毛友达可内翰守镇江时，贺方回以过客留寓。一日，陈克继至，同会于郡楼。即席，克赋诗，所谓「徘徊临北顾，慷慨俯东流」是也。毛称赏曰：「虽杜子美不是过矣。」翌日，贺求去，毛留之，且讶去亟。贺曰：「一郡岂容有两个杜子美。」二公相与大笑。《能改斋漫录》卷十一。</p></li>
<li><p><span id="宋轶二十四-贺铸-7"></span>
〔贺〕方回亦有词云：「当年曾到王陵铺，鼓角悲风。千岁辽东，回首人间万事空。」后卒于北门，门外有王陵铺。人皆以为词谶云。《独醒杂志》卷三。《侯鲭录》卷七。</p></li>
<li><p><span id="宋轶二十四-贺铸-8"></span>
贺方回状貌奇丑，色青黑而有英气，俗谓之贺鬼头。喜校书，朱黄未尝去手。诗文皆高，不独攻长短句也。潘邠老赠方回诗云：「诗束牛腰藏旧稿，书讹马尾辨新雠。」有二子，曰房、曰廪。于文，「房」从方，「廪」从回，盖寓父字于二子名也。《老学庵笔记》卷八。《宋诗纪事》卷二十五。</p></li>
<li><p><span id="宋轶二十四-贺铸-9"></span>
贺方回眷一妓，别久，妓寄诗云：「独倚危栏泪满襟，小园春色懒追寻。深恩纵似丁香结，难展芭蕉一寸心。」贺得诗，初叙分别之景色，后用所寄诗，成《石州引》云：「薄雨初寒，斜照弄晴，春意空阔。长亭柳色才黄，远客一枝先折。烟横水际，映带几点归鸿，东风销尽龙沙雪。还记出关来，恰而今时节。　将发。画楼芳酒，红泪清歌，顿成轻别。已是经年，杳杳音尘都绝。欲知方寸，共有几许清愁，芭蕉不展丁香结。望断一天涯，两厌厌风月。」《能改斋漫录》卷十六。《宋诗纪事》卷八十七。《词林纪事》卷六。</p></li>
<li><p><span id="宋轶二十四-贺铸-10"></span>
卢鸿《草堂图》，旧藏中贵人刘有方家。余往有庆历中摹本，亦名手精妙，犹记后载唐人题跋。……宣和庚子余在楚州，为贺方回取去不归。《石林避暑录话》卷一。</p></li>
</ol>
</div>
<div id="杨-杰" class="section level2">
<h2>
<span class="header-section-number">33.22</span> 杨　杰<a class="anchor" aria-label="anchor" href="#%E6%9D%A8-%E6%9D%B0"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十四-杨杰-1"></span>
元丰中，高丽遣一僧入贡，颇辩慧，赴筵，设荤酒自如，命杨次公接伴。一日出令曰：「要两古人姓名争一物。」沙门曰：「古人有张良，有邓禹，争一伞，良曰『凉伞』，禹曰『雨伞』。」次公曰：「古人有许由，有晁错，争一葫芦，由曰『油葫芦』，错曰『醋葫芦』。」《苕溪渔隐丛话》后集卷三十七引《东臯杂录》。《尧山堂外纪》卷五十四。</p></li>
<li><p><span id="宋轶二十四-杨杰-2"></span>
龙图阁待制钱勰尹府日，尝遇诞辰，其僚属尽以乌龟、白鹤为献，用表祝寿之意。独杨杰次公止以《老子出关图》，并作小诗以赠之，诗云：「秘藏函谷关中子，将献蓬莱阁上仙。愿得须眉如此老，却教龟鹤羡长年。」钱公大悦。《云斋广录》卷三。《尧山堂外纪》卷五十四。《坚瓠庚集》卷四。</p></li>
<li><p><span id="宋轶二十四-杨杰-3"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html#%E5%AE%8B%E8%BD%B6%E4%BA%8C%E5%8D%81%E4%B8%83-%E7%B1%B3%E8%8A%BE-7">米芾7</a>。</p></li>
<li><p><span id="宋轶二十四-杨杰-4"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html#%E5%AE%8B%E8%BD%B6%E4%BA%8C%E5%8D%81%E4%B8%83-%E7%B1%B3%E8%8A%BE-12">米芾12</a>。</p></li>
<li><p><span id="宋轶二十四-杨杰-5"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html#%E5%AE%8B%E8%BD%B6%E4%BA%8C%E5%8D%81%E4%B8%89-%E9%87%8A%E4%BD%9B%E5%8D%B0-12">释佛印12</a>。</p></li>
</ol>
</div>
<div id="朱长文" class="section level2">
<h2>
<span class="header-section-number">33.23</span> 朱长文<a class="anchor" aria-label="anchor" href="#%E6%9C%B1%E9%95%BF%E6%96%87"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十四-朱长文-1"></span>
朱长文，字伯原，光禄卿公绰之子。公绰居凤凰乡集祥里，园亭甚古。长文擢第，号其居曰「乐圃」。时俊咸师仰之，号「乐圃先生」。《吴郡志》卷二十六。</li>
</ol>
</div>
<div id="李元膺" class="section level2">
<h2>
<span class="header-section-number">33.24</span> 李元膺<a class="anchor" aria-label="anchor" href="#%E6%9D%8E%E5%85%83%E8%86%BA"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十四-李元膺-1"></span>
《玉台新咏》，梁沈约休文有《六忆》诗，盖艳词也。其后少有效其体者。王全玉乃作《宫体十忆诗》，李元膺重见之，爱其词意宛转，且曰：「读之动人，老狂不能已，聊复傚尤。」亦作十绝，谓忆行、忆坐、忆饮、忆歌、忆书、忆博、忆颦、忆笑、忆眠、忆粧也。……其情致殊妍丽，自非风流才思者不能作也。《墨庄漫录》卷五。《宋诗纪事》卷三十五。</p></li>
<li><p><span id="宋轶二十四-李元膺-2"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html#%E5%AE%8B%E8%BD%B6%E4%BA%8C%E5%8D%81%E4%BA%94-%E8%94%A1%E4%BA%AC-31">蔡京31</a>。</p></li>
<li><p><span id="宋轶二十四-李元膺-3"></span>
李元膺作南京教官，丧妻，作长短句曰：「去年相逢深院宇，海棠下、曾歌《金缕》。歌罢花如雨。翠罗衫上，点点红无数。　今岁重寻手处，物是人非春暮。回首青门路。乱红飞絮，相逐东风去。」李元膺寻亦卒。《冷斋夜话》卷三。《词林纪事》卷七。</p></li>
</ol>
</div>
<div id="张景修" class="section level2">
<h2>
<span class="header-section-number">33.25</span> 张景修<a class="anchor" aria-label="anchor" href="#%E5%BC%A0%E6%99%AF%E4%BF%AE"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十四-张景修-1"></span>
张景修，字敏叔，常州人。……少刻苦作诗，至老不衰，典雅平易，时多佳句。元丰末，为饶州浮梁令，邑子朱天锡以神童应诏，景修作诗送之。天锡到阙，会忘取本州公据，为礼部所却，因击登闻鼓，院缴景修所送诗为证，神宗一见，大称赏之。翌日，以语宰相王禹玉，恨四方有遗材，即令召对。禹玉言不欲以一诗召人，恐长浮竞，不若俟其秩满赴部命之。遂止，令中书籍记姓名。比景修罢官任，神宗已升遐，亦云命矣。《石林诗话》卷中。</p></li>
<li><p><span id="宋轶二十四-张景修-2"></span>
张景修，字敏叔，人物萧洒，文章雅正，登治平四年进士第。虽两为宪漕，五领郡符，其家极贫𪧘，僦市屋以居。……旧尝作古风《送朱天锡童子》云：「黄金满籯富有余，一经教子金不如。君家有儿不肯娱，口诵七经随卷舒。渥洼从来产龙驹，鸑鷟乃是真凤雏。一朝过我父子俱，自称穷苦世为儒。雪窗夜映孙康书，春陇昼荷儿宽锄。翻然西入天子都，出门慷慨曳长裾。神童之科今有无，谈经射策皆壮夫。古来取士凡数涂，但愿一一令吹竽。甘罗相秦理不诬，世人看取掌中珠。折腰未便赋归欤，待君释褐还乡闾。」初，景修为汝州梁令，作此诗。天锡既到阙下，忘取本州公据，为礼部所却，因击登闻鼓，缴景修诗为证。神宗一见，大称赏之。翌日，以语宰相王珪，而恨四方有遗材，即令召对。珪言不欲以一诗召人，恐长浮竞，不若俟其秩满，然后擢用之。遂止，令中书籍记姓名。比罢官，而神宗已升遐矣。景修历仕三朝，每登对，上必问：「闻卿作《朱童子》诗，试为举似。」由此诗名益著。《中吴纪闻》卷三。</p></li>
</ol>
</div>
<div id="郑无党" class="section level2">
<h2>
<span class="header-section-number">33.26</span> 郑无党<a class="anchor" aria-label="anchor" href="#%E9%83%91%E6%97%A0%E5%85%9A"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十四-郑无党-1"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html#%E5%AE%8B%E8%BD%B6%E4%BA%8C%E5%8D%81%E4%B8%80-%E8%AE%B8%E5%B0%86-1">许将1</a>。</li>
</ol>
</div>
<div id="司马槱" class="section level2">
<h2>
<span class="header-section-number">33.27</span> 司马槱<a class="anchor" aria-label="anchor" href="#%E5%8F%B8%E9%A9%AC%E6%A7%B1"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十四-司马槱-1"></span>
司马才仲初在洛下，昼寝，梦一美姝牵帷而歌曰：「妾本钱塘江上住。花落花开，不管流年度。燕子衔将春色去，纱牕几阵黄梅雨。」才仲爱其词，因询曲名，云是《黄金缕》，且曰后日相见于钱塘江上。及才仲以东坡先生荐，应制举中等，遂为钱塘幕官，其廨舍后，唐苏小墓在焉。时秦少章为钱塘尉，为续其词后云：「斜插犀梳云半吐。檀板轻笼，唱彻《黄金缕》。梦断彩云无觅处，夜凉明月生春渚。」不逾年而才仲得疾，所乘画水舆舣泊河塘，柁工遽见才仲一丽人登舟，即前声喏，继而火起舟尾，狼忙走报，家已恸哭矣。《春渚纪闻》卷七。《南村辍耕录》卷十七。《西湖游览志余》卷十六。《尧山堂外纪》卷五十四。《宋稗类钞》卷四。</li>
</ol>
</div>
<div id="毛-滂" class="section level2">
<h2>
<span class="header-section-number">33.28</span> 毛　滂<a class="anchor" aria-label="anchor" href="#%E6%AF%9B-%E6%BB%82"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十四-毛滂-1"></span>
苏子瞻守杭，时毛泽民者，为法曹，公以众人遇之，而泽民与妓琼芳者善，及秩满辞去，作《惜分飞》词以赠妓云：「泪湿栏杆花著露，愁到眉峰碧聚。此恨平分取，更无言语空相觑。　细雨残云无意绪，寂寞朝朝暮暮。今夜山深处，断魂分付潮回去。」子瞻一日宴客，闻妓歌此词，问谁所作，妓以泽民对。子瞻叹曰：「郡僚有词人而不及知，某之罪也。」翌日，折简追回，款洽数月。《西湖游览志余》卷十六。《唐宋诸贤绝妙词选》卷六。《尧山堂外纪》卷五十二。</p></li>
<li><p><span id="宋轶二十四-毛滂-2"></span>
毛泽民受知曾文肃，擢置馆阁。文肃南迁，坐党与得罪，流落久之。蔡元度镇润州，与泽民俱临川王氏婿，泽民倾心事之惟谨。一日家集，观池中鸳鸯。元度席上赋诗，末句云：「莫学饥鹰饱便飞。」泽民即席和以呈元度曰：「贪恋恩波未肯飞。」元度夫人笑曰：「岂非适从曾相公池中飞过来者耶！」泽民惭，不能举首。《挥麈后录》卷七。《宋稗类钞》卷六。《坚瓠己集》卷三。《宋诗纪事》卷二十九。</p></li>
<li><p><span id="宋轶二十四-毛滂-3"></span>
毛滂泽民者有时名，上一词，甚伟丽，而骤得进用。《铁围山丛谈》卷二。</p></li>
<li><p><span id="宋轶二十四-毛滂-4"></span>
三衢毛泽民以荐者面对徽宗，上问以所居江郎山高可几许，泽民姑大言曰「五千尺」。上质何以验之也，毛对曰：「臣目斜视景。」上喜其捷。《四朝闻见录》乙集。</p></li>
</ol>
</div>
<div id="毛国英" class="section level2">
<h2>
<span class="header-section-number">33.29</span> 毛国英<a class="anchor" aria-label="anchor" href="#%E6%AF%9B%E5%9B%BD%E8%8B%B1"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十四-毛国英-1"></span>
毛国英，泽民之从子也，以诗自鸣。尝经岳侯驻兵之地，江禁方严，国英投诗云：「铁锁沉沉截碧江，风旗猎猎驻危樯。禹门纵使高千尺，放过蛟龙也不妨。」侯曰：「诗人也。」委舟以渡之。《娱书堂诗话》卷上。《诗人玉屑》卷十。《蓬窗日录》卷七。</li>
</ol>
</div>
<div id="郭-讵" class="section level2">
<h2>
<span class="header-section-number">33.30</span> 郭　讵<a class="anchor" aria-label="anchor" href="#%E9%83%AD-%E8%AE%B5"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十四-郭讵-1"></span>
郭讵性善谑，攻词曲，以选人入市易务，不数年，至中行。元祐初，厘校市易，复以为承议郎。亲知每见之，必诘问所因。郭词吃不能答，作《河传》咏甘草以见意，云：「大官无闷，刚被傍人，竞来相问。又难为、捷便敷陈，且只将，甘草论。　朴消大戟并银粉，疏风紧，甘草间相混。及至下来，转杀他人，尔甘草，有一分。」《画墁录》。《宋稗类钞》卷六。</li>
</ol>
</div>
<div id="潘大临" class="section level2">
<h2>
<span class="header-section-number">33.31</span> 潘大临<a class="anchor" aria-label="anchor" href="#%E6%BD%98%E5%A4%A7%E4%B8%B4"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十四-潘大临-1"></span>
黄州潘大临工诗，多佳句，然甚贫，东坡、山谷尤喜之。临川谢无逸以书问：「有新作否？」潘答书曰：「秋来景物，件件是佳句，恨为俗氛所蔽翳。昨日闲卧，闻搅林风雨声，欣然起，题其壁曰：『满城风雨近重阳』，忽催租人至，遂败意。止此一句奉寄。」闻者笑其迂阔。《冷斋夜话》卷四。《梁溪漫志》卷七。《墨客挥犀》卷十。《名贤氏族言行类稿》卷十六。《尧山堂外纪》卷五十四。《宋稗类钞》卷六。《宋诗纪事》卷三十三。</li>
</ol>
</div>
<div id="谢-逸" class="section level2">
<h2>
<span class="header-section-number">33.32</span> 谢　逸<a class="anchor" aria-label="anchor" href="#%E8%B0%A2-%E9%80%B8"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十四-谢逸-1"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%AE%8B%E8%BD%B6%E4%BA%8C%E5%8D%81%E5%9B%9B-%E9%87%8A%E5%A6%82%E7%92%A7-1">释如璧1</a>。</p></li>
<li><p><span id="宋轶二十四-谢逸-2"></span>
见汪革（信民）1。</p></li>
<li><p><span id="宋轶二十四-谢逸-3"></span>
谢无逸闲居多从衲子游，不喜对书生。一日，有一贡士来谒，坐定曰：「每欲问无逸一事，辄忘之。尝闻人言欧阳修者，果何如人？」无逸熟视久之，曰：「旧亦一书生，后甚显达，尝参大政。」又问：「能文章否？」无逸曰：「也得。」无逸之子宗野方七岁，立于傍，闻之匿笑而去。《冷斋夜话》卷十。《墨客挥犀》卷九。《何氏语林》卷三十。《尧山堂外纪》卷五十四。《茶香室四钞》卷四。</p></li>
<li><p><span id="宋轶二十四-谢逸-4"></span>
谢学士《吟蝴蝶》诗三百首，人呼为「谢蝴蝶」。其间绝有佳句，如「狂随柳絮有时见，舞入梨花何处寻」，又曰「江天春晚煖风细，相逐卖花人过桥」。古诗有「陌上斜飞去，花间倒翅回」，又云「身似何郎贪傅粉，心如韩寿爱偷香」。终不若谢句意深远。《诗话总龟》前集卷六。《诗人玉屑》卷十。《尧山堂外纪》卷五十四。</p></li>
<li><p><span id="宋轶二十四-谢逸-5"></span>
无逸尝于黄州关山杏花村馆驿题《江城子》词云：「杏花村里酒旗风。烟重重，水溶溶。野渡舟横，杨柳绿阴浓。望断江南山色远，人不见，草连空。　夕阳楼外晚灯笼。粉香融，淡眉峰。记得年年，相见画屏中。只有关山今夜月，千里外，素光同。」过者必索笔于馆卒，卒颇以为苦，因以泥涂之。《苕溪渔隐丛话》后集卷三十三引《复斋漫录》。《尧山堂外纪》卷五十四。</p></li>
</ol>
</div>
<div id="洪-刍" class="section level2">
<h2>
<span class="header-section-number">33.33</span> 洪　刍<a class="anchor" aria-label="anchor" href="#%E6%B4%AA-%E5%88%8D"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十四-洪刍-1"></span>
洪驹父才而傲，每读时辈篇什，大叫云：「使人齿颊皆甘。」其人喜而问之曰：「似何物？」驹父曰：「不减树头霜柿。」人每頳面而去。比汴京失守，粘没喝勾括金银，驹父以奉命行事，日惟觞酌，幸醉中不见此时情状。竟为纲纪自利，峻于搜索，坐贬沙门，亦大冤也。《枫窗小牍》卷上。</p></li>
<li><p><span id="宋轶二十四-洪刍-2"></span>
洪驹父窜海岛，有诗云：「关山不隔还乡梦，风月犹随过海身。」《老学庵笔记》卷二。</p></li>
</ol>
</div>
<div id="洪-炎" class="section level2">
<h2>
<span class="header-section-number">33.34</span> 洪　炎<a class="anchor" aria-label="anchor" href="#%E6%B4%AA-%E7%82%8E"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十四-洪炎-1"></span>
〔洪炎〕自直史局编修官擢著作郎、秘书少监。……宰相荐之，复为外监。封上曰：「臣中年颇病于听，老而益增。然世人皆聋于心，臣独聋于耳，心则了了，惟上所使。」上笑而礼之，拜中书舍人。《名贤氏族 言行类稿》卷二。《江西诗社宗派图录》。《宋诗纪事》卷三十三。</p></li>
<li><p><span id="宋轶二十四-洪炎-2"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html#%E5%AE%8B%E8%BD%B6%E4%B8%89%E5%8D%81-%E5%88%98%E5%85%89%E4%B8%96-2">刘光世2</a>。</p></li>
<li><p><span id="宋轶二十四-洪炎-3"></span>
〔洪炎〕除在京宫祠，请给人从班著并依旧。而同列赵思诚缴駮，以谓士指为不厘务中书舍人，其任代言之职，自有国以来，未有如此之谬者。遂罢为在外宫观。《鸡肋编》卷中。</p></li>
<li><p><span id="宋轶二十四-洪炎-4"></span>
洪玉父舍人有侍儿曰小九，知书，能为洪检阅，洪甚爱之。尝月夜登滕王阁，洪赋诗云：「桃花浪打散花楼，南浦西山送客愁。为理伊州十二叠，缓歌声里看洪州。」后因兵乱失之，洪怅恨不已。又和前诗云：「西江东畔见江楼，江月江风万斛愁。试问海潮应念我，为将双泪到南州。」已而洪复寻得其人。《艇斋诗话》。《菊坡丛话》卷十。《宋诗纪事》卷三十三。</p></li>
<li><p><span id="宋轶二十四-洪炎-5"></span>
〔洪〕玉父戏〔汪〕信民云：「某是范淳夫知举时过省，可以无愧。信民乃林希知举时作省魁，不得不惭于某也。」《东莱吕紫微师友杂志》。</p></li>
</ol>
</div>
<div id="释如璧" class="section level2">
<h2>
<span class="header-section-number">33.35</span> 释如璧<a class="anchor" aria-label="anchor" href="#%E9%87%8A%E5%A6%82%E7%92%A7"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十四-释如璧-1"></span>
饶节，字德操；谢逸，字无逸。俱临川人，少皆有志节，相与友善。德操才高，而无逸学博，二人所为诗文，一时称重，不能优劣也。德操早去乡里，至黄州从潘大临邠老游，后游京师。元符间，客知枢密院曾布子宣家，子宣遇之极厚。上皇既践阼，稍收用旧人，德操上子宣书，请引用苏子瞻、黄鲁直诸公，不能，即辞去。崇宁初，客宿州，从予父祖游，后往邓州。荥阳公使之见香严智月师，遂悟道祝发，更名如璧。后游江淮间，与予家数相遇，相亲如骨肉也。无逸浮湛里闾，虽甚困，然未尝少屈。江革信民，少饶、谢数岁，平生敬事二人如亲父兄。《东莱吕紫微师友杂志》。</p></li>
<li><p><span id="宋轶二十四-释如璧-2"></span>
饶德操诗为近时僧中之冠。早有大志，既不遇，纵酒自晦，或数日不醒。醉时往往登屋危坐，浩歌恸哭，达旦乃下。又尝醉赴汴水，适遇客舟，救之获免。《老学庵笔记》卷二。</p></li>
<li><p><span id="宋轶二十四-释如璧-3"></span>
僧如璧，乃江西进士饶节次守也。少年尝投书于曾子宣，论新法非是，不合。乃祝发更名。尤长于诗。尝住数刹，士大夫多与之游。后改字德操。《墨庄漫录》卷五。《宋诗纪事》卷九十三。</p></li>
<li><p><span id="宋轶二十四-释如璧-4"></span>
饶节，字德操，临川人。以文章著名，曾子宣丞相礼为上客，陈了翁诸公皆与之游，往来襄、邓间。始亦有婚宦意，遇白崖长老与之语，欣然有得。尝令其仆守舍，归，见其占对异常，怪而问之，仆曰：「守舍无所用心，闻隣寺长老有道价，往请一转语，忽尔觉悟，身心泰然无他也。」德操慨然曰：「汝能是，我乃不能，何哉？」径往白崖问道，八日而悟，尽发囊槖，与其仆祝发为浮屠，德操名如璧，仆名如琳。遍参诸方，陈了翁、关子开兄弟皆以诗称美之。至江浙，乐灵隐山川，因挂锡焉。琳抱疾，德操躬进药饵，既卒，尽送终之义。后主襄阳天宁，夏均父倪为请疏，其略云：「无复挟书，更逐康成之后；何忧成佛，不居灵运之先。」又云：「岂惟江左公卿，尽倾支遁；独有襄阳耆旧，未识道安。」时称其精当。德操自号倚松道人，所为诗文皆高迈，号《倚松集》云。《梁溪漫志》卷九。</p></li>
<li><p><span id="宋轶二十四-释如璧-5"></span>
政和间，林灵素主张道教，建议以僧为德士，使加冠巾，其意以释氏为出其下耳。临川饶德操，时弃儒为僧，作《德士颂》四首。其一云：「德士旧来称进士，黄冠初不异儒冠。种种是名名是假，世人谁不被名谩。」德操自号倚松道人，意取闲禅师诗曰：「闲携经卷倚松立，笑问客从何处来。」故以名庵，又以自号。陈莹中有诗寄之曰：「旧时饶措大，今日壁头陀。为问安心法，禅儒较几何？」《能改斋漫录》卷十一。</p></li>
<li><p><span id="宋轶二十四-释如璧-6"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%AE%8B%E8%BD%B6%E4%BA%8C%E5%8D%81%E5%9B%9B-%E6%B1%AA%E9%9D%A9-6">汪革6</a>。</p></li>
</ol>
</div>
<div id="释祖可" class="section level2">
<h2>
<span class="header-section-number">33.36</span> 释祖可<a class="anchor" aria-label="anchor" href="#%E9%87%8A%E7%A5%96%E5%8F%AF"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十四-释祖可-1"></span>
祖可，字正平，丹阳人，苏伯固之子，养直之弟。住庐山。被恶疾，人号癞可。诗入江西派。《宋诗纪事》卷九十二。</p></li>
<li><p><span id="宋轶二十四-释祖可-2"></span>
诗僧有祖可者，驰誉江南，被恶疾，人号「癞可」。善权者，亦能诗，人物清癯，人目为「瘦权」。《西清诗话》卷下。</p></li>
</ol>
</div>
<div id="释善权" class="section level2">
<h2>
<span class="header-section-number">33.37</span> 释善权<a class="anchor" aria-label="anchor" href="#%E9%87%8A%E5%96%84%E6%9D%83"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十四-释善权-1"></span>
善权，字巽中，靖安高氏子。人物清癯，人目为「瘦权」。落魄嗜酒，诗入江西派。《宋诗纪事》卷九十二。参见释祖可2。</li>
</ol>
</div>
<div id="徐-俯" class="section level2">
<h2>
<span class="header-section-number">33.38</span> 徐　俯<a class="anchor" aria-label="anchor" href="#%E5%BE%90-%E4%BF%AF"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十四-徐俯-1"></span>
豫章徐俯字师川，禧之子，鲁直之甥也。七岁能诗，山谷尝曰：「洪龟父师川《上蓝庄》诗来，词气甚壮，笔力绝不类年少书生。」《豫章诗话》卷四。《宋诗纪事》卷三十三。</p></li>
<li><p><span id="宋轶二十四-徐俯-2"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html#%E5%AE%8B%E8%BD%B6%E5%8D%81%E5%85%AB-%E5%BE%90%E7%A6%A7-7">徐禧7</a>。</p></li>
<li><p><span id="宋轶二十四-徐俯-3"></span>
徐师川微时，尝游庐山，遇一宦者郑谌，与之诗曰：「平生不善刘蕡策，色色门中看有人。」后入枢府，郑时适用事，模样似有力焉。《朱子语类》卷一百三十二。《宋稗类钞》卷八。</p></li>
<li><p><span id="宋轶二十四-徐俯-4"></span>
昭州山水佳绝，郡圃有亭名天绘。建炎中，吕丕为守，以「天绘」近金国年号，思有以易之。时徐师川避地于昭，吕乞名于徐，久而未获。复乞于范滋，乃以「清辉」易之。一日徐策杖过亭，仰视新榜，复得亭记于积壤中，亟使涤石，视之乃丘濬寺丞所作也。其略云：「余择胜得此亭，名曰天绘，取其景物自然也。后某年某日，当有俗子易名『清辉』，可为一笑。」考范易名之日，无毫发差也。《春渚纪闻》卷二。《夷坚甲志》卷十七。</p></li>
<li><p><span id="宋轶二十四-徐俯-5"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html#%E5%AE%8B%E8%BD%B6%E4%BA%8C%E5%8D%81%E4%B8%83-%E8%8B%8F%E5%BA%A0-7">苏庠7</a>。</p></li>
<li><p><span id="宋轶二十四-徐俯-6"></span>
明清尝于吕元直丞相家，覩高宗御札一幅云：「朕比观黄庭坚集，见称道其甥徐俯师川者，闻其人在靖康中立节可嘉。今致仕已久，想不复存。可赠左谏议大夫。或尚在，即以此官召之。」其后乃知师川避地广中，即落致仕，以右奉直大夫试左谏议大夫赴行在所。门荫者以为荣观。师川既至阙，入对，益契上意。赐出身，入禁林，不旋踵遂登政府。初，师川仕钦宗为郎。二圣北去，张邦昌僭位，师川独不拜庭下，持其用事之臣，大呼号恸，卒不自污，挂冠以去，故上有「立节可嘉」之语。围城中，尝置一婢子，名之曰昌奴。遇朝士来，即呼至前驱使之。既登宥密，颇骄傲自满。朱藏一、赵元镇并居中书，师川蔑视之。每除一登第者，则曰：「又一经义之士。」尝与元镇论兵，视元镇曰：「公何足以知此！」元镇曰：「鼎固不足以知之，岂若师川之读父书邪！」师川大不堪，而无以酬之，卒不安位而去。后终于知信州。《挥麈后录》卷八。</p></li>
<li><p><span id="宋轶二十四-徐俯-7"></span>
隆祐哀册，徐师川撰，云：「作合泰陵，贤而不见答；制政房闼，圣而不可知。」席大光偶目眚，辞其书，遂以命赵叔问简书之。《四六谈麈》。</p></li>
<li><p><span id="宋轶二十四-徐俯-8"></span>
徐俯师川，少豪逸出众，江西诸人皆从服焉。崇宁初，见予所作诗，大相称赏，以为尽出江西诸人右也。其乐善过实如此。《东莱吕紫微师友杂志》。</p></li>
<li><p><span id="宋轶二十四-徐俯-9"></span>
徐师川视山谷为外家，晚年欲自立名世，客有贽见，盛称渊源所自，公读之不乐，答以小启曰：「涪翁之妙天下，君其问诸水滨；斯道之大域中，我独知之濠上。」《清波杂志》卷五。《何氏语林》卷九。《宋稗类钞》卷五。《南宋杂事诗》卷一。</p></li>
<li><p><span id="宋轶二十四-徐俯-10"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html#%E5%AE%8B%E8%BD%B6%E4%B8%89%E5%8D%81%E4%BA%8C-%E6%B1%AA%E8%97%BB-5">汪藻5</a>。</p></li>
<li><p><span id="宋轶二十四-徐俯-11"></span>
徐师川族兄少赴举场，试《圆坛八陛赋》，援毫终日不能下笔，乃大书试卷云：「圆坛八陛，八陛圆坛，既圆坛而八陛，又八陛以圆坛。八陛圆坛，既圆坛而八陛，圆坛八陛；又八陛以圆坛。」榜出，阳为失意之状。或调之曰：「有司不明固可罪，然吾兄所以被黜，正由小赋中不见题故也。」至今人传以为笑。《高斋漫录》。</p></li>
</ol>
</div>
<div id="徐-璧" class="section level2">
<h2>
<span class="header-section-number">33.39</span> 徐　璧<a class="anchor" aria-label="anchor" href="#%E5%BE%90-%E7%92%A7"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十四-徐璧-1"></span>
徐师川长子璧，字待价，豪迈能文辞。尝作书万言，欲投匦，极言时政，无所讳避。师川偶见之，大惊，夺而焚之。早死。《老学庵笔记》卷二。《东山谈苑》卷二。</li>
</ol>
</div>
<div id="汪-革" class="section level2">
<h2>
<span class="header-section-number">33.40</span> 汪　革<a class="anchor" aria-label="anchor" href="#%E6%B1%AA-%E9%9D%A9"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十四-汪革-1"></span>
汪信民试南省第一，颇收畜时文。〔谢〕无逸同试被黜，问信民用此何为，曰：「恐登科须作学官，要此用尔。」无逸曰：「前日不免为此，为觅官计尔。今尚复尔，是无时而已也。」信民痛自咎责，尽取所畜时文焚之。《东莱吕紫微师友杂志》。</p></li>
<li><p><span id="宋轶二十四-汪革-2"></span>
汪信民初任潭州教授，张舜民芸叟作帅，厚遇信民，且勉之学。时毕渐通判州事，芸叟深薄其人。后信民教授宿州，又师事荥阳公。信民尝言：「吾平生有意于善，张、吕二公之力也。又因张六丈薄毕魁，有激发焉。」《东莱吕紫微师友杂志》。</p></li>
<li><p><span id="宋轶二十四-汪革-3"></span>
吕荥阳居符离，信民为教官，从荥阳学，故紫微公尤推尊信民。其诗云：「富贵空中华，文章木上瘿。要知真实地，唯有华严境。」盖吕氏家世本喜谈禅，而紫微与信民皆尚禅学。刘克庄《江西诗派小序》。《宋诗纪事》卷三十三。</p></li>
<li><p><span id="宋轶二十四-汪革-4"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html#%E5%AE%8B%E8%BD%B6%E4%BA%8C%E5%8D%81%E4%B8%80-%E8%8C%83%E6%B8%A9-5">范温5</a>。</p></li>
<li><p><span id="宋轶二十四-汪革-5"></span>
汪信民尝言：「人常咬得菜根，则百事可做。」胡安国康侯闻之，击节叹赏。《东莱吕紫微师友杂志》。《言行龟鉴》卷二。</p></li>
<li><p><span id="宋轶二十四-汪革-6"></span>
汪信民革尝作诗寄谢无逸云：「问讯江南谢康乐，溪堂春水想扶疏。高谈何日看挥麈，安步从来可当车。但得丹霞访庞老，何须狗监荐相如。新年更励于陵节，妻子同锄五亩蔬。」饶德操节见此诗，谓信民曰：「公诗日进，而道日远矣。」盖用功在彼，而不在此也。《紫微诗话》。</p></li>
</ol>
</div>
<div id="韩-驹" class="section level2">
<h2>
<span class="header-section-number">33.41</span> 韩　驹<a class="anchor" aria-label="anchor" href="#%E9%9F%A9-%E9%A9%B9"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十四-韩驹-1"></span>
韩子苍驹，本蜀人。父为峡州夷陵令，老矣，有一妾，子苍不能奉之，父怒，逐出。内侍贾祥者，先坐罪，窜是郡，驹父事祥甚谨，祥不能忘。子苍于父逐之后，走京师，祥已收召大用事。子苍困甚倦游，漫往投之，祥不知得罪于其父也，献其所业。偶祐陵忽问迁谪中有何人材，祥即出子苍诗文以进。首篇「太乙真人莲叶」之句，上一览奇之，即批出赐进士及第，除秘书省正字。不数年，遂掌外制。《玉照新志》卷四。</p></li>
<li><p><span id="宋轶二十四-韩驹-2"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html#%E5%AE%8B%E8%BD%B6%E4%BA%8C%E5%8D%81%E4%BA%94-%E8%96%9B%E6%98%82-1">薛昂1</a>。</p></li>
<li><p><span id="宋轶二十四-韩驹-3"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html#%E5%AE%8B%E8%BD%B6%E4%BA%8C%E5%8D%81%E5%85%AD-%E7%8E%8B%E9%BB%BC-4">王黼4</a>。</p></li>
<li><p><span id="宋轶二十四-韩驹-4"></span>
汪内相将赴临川，曾吉父以诗送之，有「白玉堂中曾草诏，水晶宫里近题诗」之句。韩子苍改云：「白玉堂深曾草诏，水晶宫冷近题诗。」吉父闻之，以子苍为一字师。《竹坡诗话》。《尧山堂外纪》卷五十四。</p></li>
</ol>
</div>
<div id="李-彭" class="section level2">
<h2>
<span class="header-section-number">33.42</span> 李　彭<a class="anchor" aria-label="anchor" href="#%E6%9D%8E-%E5%BD%AD"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十四-李彭-1"></span>
李公彭，字商老，性友爱，抚恤二弟，保惠教诲，虽阳城兄弟不是过也。先生每制一衣，必俱有而后肯服，食饮亦然，未尝独行。四远馈饷，不问丰寡，一皆付之二弟。《言行龟鉴》卷四。</li>
</ol>
</div>
<div id="江端友" class="section level2">
<h2>
<span class="header-section-number">33.43</span> 江端友<a class="anchor" aria-label="anchor" href="#%E6%B1%9F%E7%AB%AF%E5%8F%8B"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十四-江端友-1"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html#%E5%AE%8B%E8%BD%B6%E4%BA%8C%E5%8D%81%E5%85%AD-%E6%A2%81%E5%B8%88%E6%88%90-8">梁师成8</a>。</li>
</ol>
</div>
<div id="夏-倪" class="section level2">
<h2>
<span class="header-section-number">33.44</span> 夏　倪<a class="anchor" aria-label="anchor" href="#%E5%A4%8F-%E5%80%AA"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十四-夏倪-1"></span>
夏倪均父，先名侔。少能文乐善，其妻又贤，使均父多从贤士大夫游。饶德操每依均父，如家也。后德操作僧，所度弟子，皆令与均父诸子联名。《东莱吕紫微师友杂志》。</p></li>
<li><p><span id="宋轶二十四-夏倪-2"></span>
夏倪均父，宣和庚子自府曹左迁祁阳酒官。过浯溪，登浯台，爱其山水奇秀，自谓非中州所有，不减渊明斜川之游。且作长短句，以《减字木兰花》歌之云：「江涵晓日，荡漾波光摇桨入。笑指浯溪，聱叟雄文锁翠微。　　休嗟不偶，归到中州何处有。独立风烟，湘水浯台总接天。」《能改斋漫录》卷十七。《词林纪事》卷八。</p></li>
</ol>
</div>
<div id="朱象先" class="section level2">
<h2>
<span class="header-section-number">33.45</span> 朱象先<a class="anchor" aria-label="anchor" href="#%E6%9C%B1%E8%B1%A1%E5%85%88"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十四-朱象先-1"></span>
朱象先少时画笔，常恨无前人深远润泽之趣。一日于鹅溪绢上，戏作小山，觉不如意，急湔去之，故墨再三挥染，即有悟见。自后作画，多再涤去，或以细石磨绢，要令墨色著入绢缕者。《春渚纪闻》卷五。</li>
</ol>
</div>
<div id="李公麟" class="section level2">
<h2>
<span class="header-section-number">33.46</span> 李公麟<a class="anchor" aria-label="anchor" href="#%E6%9D%8E%E5%85%AC%E9%BA%9F"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十四-李公麟-1"></span>
今世所藏韩干画马，多分其騣为三，莫晓何意。惟白乐天《春深学士家》诗云：「凤书裁五色，马鬣翦三花。」唐学士例借飞龙厩马，则应是时国马皆如此也。李伯时喜学韩干画，每不知三騣之意，常难于下笔。有得乐天诗者，先为诵之，而不言所出。伯时力请之，乃使为尽工作数马，始以集示之云。《苕溪渔隐丛话》前集卷五十七引《蔡宽夫诗话》。</p></li>
<li><p><span id="宋轶二十四-李公麟-2"></span>
韩干画马，妙绝一时，杜子美尝赞之。……其后李伯时得之，则马四足已败烂，伯时题之云：「此马虽无追风奔电之足，然甚有生气。」因自作四足以补之，遂为伯时家画谱中第一。一日，出以示王公明之祖，祖甚爱之。时祖有商鼎，亦甚珍惜，王曰：「如能以韩画相易，不敢靳也。」于是赠商鼎而得其画。《韵语阳秋》卷十四。</p></li>
<li><p><span id="宋轶二十四-李公麟-3"></span>
忠宣旧藏一江都王《马》，往年自庆赴阙，李伯时自京前路延见求观。忠宣云：「某非吝，但道路难为检寻，俟至阙未晚。」李日夕恳之甚力。寻出，李见之称叹失措，借归累日，用意模写，竟不能下手，复还之，但以粉牌榜其上，云：「神妙上上品江都王《马》云。某看之累日，不能下笔，聊留数字，以见归向之意。」时米元章作郎，每到相府求观，不与言，唯绕屋狂叫而已，不尽珍赏之意。然绢地朽烂为数十片，无能修之者。李因荐一匠者，酬佣直四十千，就书室背之。……遂为完物。崇宁初，归上方矣。《过庭录》。《清河书画舫》卷五上。《宋稗类钞》卷八。</p></li>
<li><p><span id="宋轶二十四-李公麟-4"></span>
李伯时至骐骥院，见外国所进六马，乃画图之。未几，六马继死，人以为李画入神，夺其精魄。《类说》卷四十七引《遯斋闲览》。</p></li>
<li><p><span id="宋轶二十四-李公麟-5"></span>
龙眠画《五马图》，空青老人曾纡公卷跋之曰：「元祐庚午岁，以方闻科应诏来京师，见鲁直九丈于酺池寺。鲁直时为张仲达笺题李伯时画《天马图》。鲁直谓余曰：『异哉！伯时貌天满川花，放笔而马殂矣。盖神骏精魄，皆为伯时笔端取之而去，实古今异事，当作数语记之。』」《浩然斋雅谈》卷上。</p></li>
<li><p><span id="宋轶二十四-李公麟-6"></span>
李伯时初喜画马，曹、韩以来未有比也。曹辅为太仆少卿，太仆视他卿寺有廨舍，国马皆在其中。伯时每过之，必终日纵观，有不暇与客语者。法云圜通秀禅师为言：「众生流浪转徙，皆自积劫习气中来。今君胸中无非马者，得无与之俱化乎？」伯时惧，乃教之，使为佛像以变其意。于是深得吴道子用笔意。《石林避暑录话》卷三。《佩文斋书画谱》卷八十三。</p></li>
<li><p><span id="宋轶二十四-李公麟-7"></span>
李伯时善画马，东坡第其笔，当不减韩干。都城黄金易得，而伯时马不可得。〔法秀〕师让之曰：「伯时为士大夫，而以画行，已可耻也。又作马，忍为之耶？」伯时恚曰：「作马无乃例能荡人心，堕恶道乎！」师曰：「公业已习此，则日夕以思其情状，求为神骏，系念不忘，一日眼光落地，必入马胎无疑，非恶道而何？」伯时大惊，不觉身去坐榻曰：「今当何以洗其过？」师曰：「但画观音菩萨。」自是画此像妙天下。《冷斋夜话》卷八。《何氏语林》卷十九。《宋稗类钞》卷六。</p></li>
<li><p><span id="宋轶二十四-李公麟-8"></span>
李龙眠既弃画马之嗜，亶作补陁大士相，以施缁徒。垂老，得疋楮，戏笔五百应真像，几年廼成。平生绘写，具大三昧，仅此轴耳。先君在蜀得之，母氏雅敬浮屠，常椟致香火室中。《桯史》卷六。</p></li>
<li><p><span id="宋轶二十四-李公麟-9"></span>
元祐间，黄、秦诸君子在馆。暇日观画，山谷出李龙眠所作《贤已图》，博弈、樗蒲之俦咸列焉。博者六七人，方据一局，投迸盆中，五皆玈，而一犹旋转不已，一人俯盆疾呼，旁观皆变色起立。纤秾态度，曲尽其妙，相与叹赏，以为卓绝。适东坡从外来，睨之曰：「李龙眠天下士，顾乃效闽人语耶！」众咸怪，请其故。东坡曰：「四海语音言六皆合口，惟闽音则张口，今盆中皆六，一犹未定，法当呼六，而疾呼者乃张口，何也？」龙眠闻之，亦笑而服。《桯史》卷二。《佩文斋书画谱》卷八十三。</p></li>
<li><p><span id="宋轶二十四-李公麟-10"></span>
李伯时公麟，雅好钟鼎古文奇字。自夏商以来，以先后次第之。闻一器，则捐千金，不少靳。所蓄日富，具为图记。蔡天启尝得商祖丁彝，李尤宝爱。因作诗以赠云：「上溯虞姒亦易尔，下者始置周秦间。造端宏大町畦绝，往往世俗遭讥讪。」《能改斋漫录》卷十一。</p></li>
<li><p><span id="宋轶二十四-李公麟-11"></span>
〔李公麟〕从仕三十年，未尝一日忘山林，故所画皆其胸中所蕴。晚得痺疾，呻吟之余，犹仰手画被，作落笔形势。家人戒之，笑曰：「余习未除，不觉至此。」其笃好如此。《宣和画谱》卷七。</p></li>
<li><p><span id="宋轶二十四-李公麟-12"></span>
晁以道言，当东坡盛时，李公麟至，为画家庙像。后东坡南迁，公麟在京师遇苏氏两院子弟于途，以扇障面不一揖，其薄如此。故以道鄙之，尽弃平日所有公麟之画于人。《邵氏闻见后录》卷二十七。《居易录》卷七。</p></li>
<li><p><span id="宋轶二十四-李公麟-13"></span>
李伯时公麟、德素楶、元中冲元，为龙眠三隐。《小学绀珠》卷六。参见李公寅、李冲元1。</p></li>
</ol>
</div>
<div id="李公寅-李冲元" class="section level2">
<h2>
<span class="header-section-number">33.47</span> 李公寅　李冲元<a class="anchor" aria-label="anchor" href="#%E6%9D%8E%E5%85%AC%E5%AF%85-%E6%9D%8E%E5%86%B2%E5%85%83"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十四-李公寅-1"></span> <span id="宋轶二十四-李冲元-1"></span>
元祐中，舒州有李亮工者，以文鸣荐绅间，与苏、黄游，两集中有与其唱和。而李伯时以善丹青，妙绝冠世，且好古博雅，多收三代以来鼎彝之类为《考古图》。又有李元中，字画之工，追踪钟、王。时号「龙眠三李」，同年登进士第。《挥麈三录》卷二。参见李公麟13。</li>
</ol>
</div>
<div id="丁仙现" class="section level2">
<h2>
<span class="header-section-number">33.48</span> 丁仙现<a class="anchor" aria-label="anchor" href="#%E4%B8%81%E4%BB%99%E7%8E%B0"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十四-丁仙现-1"></span>
熙宁初，王丞相介甫既当轴处中，而神庙方赫然，一切委听，号令骤出，但于人情适有所离合。于是故臣名士往往力陈其不可，且多被黜降，后来者乃寖结其舌矣。当是时，以君相之威权而不能有所帖服者，独一教坊使丁仙现尔。丁仙现，时俗但呼之曰「丁使」。丁使遇介甫法制适一行，必因燕设，於戏场中迺便作为嘲诨，肆其诮难，辄有为人笑传。介甫不堪，然无如之何也，因遂发怒，必欲斩之。神庙乃密诏二王，取丁仙现匿诸王邸。二王者，神庙之两爱弟也。故一时谚语，有「台官不如伶官」。《铁围山丛谈》卷三。《古谣谚》卷六十一。《茶香室丛钞》卷三。</p></li>
<li><p><span id="宋轶二十四-丁仙现-2"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html#%E5%AE%8B%E8%BD%B6%E5%8D%81%E5%85%AB-%E4%BE%AF%E5%8F%94%E7%8C%AE-2">侯叔献2</a>。</p></li>
<li><p><span id="宋轶二十四-丁仙现-3"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html#%E5%AE%8B%E8%BD%B6%E4%BA%8C%E5%8D%81%E4%BA%8C-%E8%8B%8F%E8%BD%BC-172">苏轼172</a>。</p></li>
<li><p><span id="宋轶二十四-丁仙现-4"></span>
元祐间，伶人丁线见教坊长，以谐俳称。宰相新拜，教坊长副庭参，即事打一俳戏之语，赐绢五匹，盖故事也。元祐年，吕汲公、忠宣拜相日，以任重为忧，容色愁厉，未尝少解。丁生及副丁石参谢忠宣。丁线见言曰：「饿杀乐人也，相公！」丁石曰：「今时和岁丰，朝野欢乐，尔何饿为？」线见指忠宣而言曰：「是他着这几个好打哄趁浪，我辈衣食何患！」忠宣亦为一嗤。《过庭录》。</p></li>
<li><p><span id="宋轶二十四-丁仙现-5"></span>
〔丁仙现〕非为优戏，则容貌俨然如士大夫。绍圣初，修天津桥，以右司员外郎贾种民董役，种民时以朝服坐道旁，持挝亲指挥工役，见者多非笑。一日桥成，尚未通行，仙现适至，素识种民，即诃止之，曰：「吾桥成，未有敢过者，能打一善诨，当使先众人。」仙现应声云：「好桥好桥。」即上马急趋过，种民以为非诨，使人亟追之，已不及。久方悟其讥己也。《石林避暑录话》卷四。</p></li>
</ol>
</div>
<div id="丁-石" class="section level2">
<h2>
<span class="header-section-number">33.49</span> 丁　石<a class="anchor" aria-label="anchor" href="#%E4%B8%81-%E7%9F%B3"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十四-丁石-1"></span>
丁石，举人也。与刘莘老同里，发贡，莘老第一，丁第四。丁亦才子也，后失途在教坊中。莘老拜相，与丁线见同贺莘老。莘老以故不欲廷辱之，乃引见于书室中，再三慰劳丁石。丁石曰：「某忆昔与相公同贡，今贵贱相去如此，本无面见相公。又朝廷故事，不敢废，诚负惭汗。」线见因自启相公曰：「石被相公南巷口头掷下，至今赶逐不上。」刘为大笑。《过庭录》。</li>
</ol>
</div>
<div id="刘仲甫" class="section level2">
<h2>
<span class="header-section-number">33.50</span> 刘仲甫<a class="anchor" aria-label="anchor" href="#%E5%88%98%E4%BB%B2%E7%94%AB"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十四-刘仲甫-1"></span>
碁待诏刘仲甫，初自江西入都，行次钱塘，舍于逆旅。逆旅主人陈余庆言，仲甫舍馆既定，即出市游，每至夜分方扣户而归，初不知为何等人也。一日晨起，忽于邸前悬一帜云：「江南碁客刘仲甫，奉饶天下碁先。」并出银盆酒器等三百星，云以此偿博负也。须臾，观者如堵，即传诸好事。翌日，数土豪集善碁者会城北紫霄宫，且出银如其数，推一碁品最高者与之对手。始下至五十余子，众视白势似北。更行百余碁，对手者亦韬手自得，责其夸言，曰：「今局势已判，黑当赢矣。」仲甫曰：「未也。」更行二十余子，仲甫忽尽敛局子，观者合噪曰：「是欲将抵负耶。」仲甫袖手徐谓观者曰：「仲甫江南人，少好此伎，忽似有解，因人推誉，致达国手，年来数为人相迫，欲荐补翰林祗应，而心念钱塘一都会，高人胜士精此者众，碁人谓之一关。仲甫之艺，若幸有一著之胜，则可前进。凡驻此旬日矣，日就碁会观诸名手对弈，尽见品次矣。故敢出此标示，非狂僭也。如某日某人某，白本大胜而失应碁著，某日某局，黑本有筹，而误于应劫，却致败局。」凡如此覆十余局。观者皆已愕然，心奇之矣。即覆前局，既无差误，指谓众曰：「此局以诸人视之，黑势赢筹固自灼然。以仲甫观之，则有一要著，白复胜不下十数路也。然仲甫不敢遽下，在席高品，幸精思之。若见此者，即仲甫当孥累还乡里，不敢复名碁也。」于是众碁极竭心思，务有致胜者，久之不得，已而请仲甫尽著。仲甫即于不当敌处下子，众愈不解，仲甫曰：「此著二十著后方用也。」即就边角合局，果下二十余著，正遇此子，局势大变，及敛子排局，果胜十三路。众观于是始伏其精至，尽以所对酒器与之，延款十数日，复厚歛以赆其行。至都试补翰林祗应，擅名二十余年无与敌者。《春渚纪闻》卷二。</p></li>
<li><p><span id="宋轶二十四-刘仲甫-2"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%AE%8B%E8%BD%B6%E4%BA%8C%E5%8D%81%E5%9B%9B-%E7%A5%9D%E4%B8%8D%E7%96%91-1">祝不疑1</a>。</p></li>
<li><p><span id="宋轶二十四-刘仲甫-3"></span>
刘仲甫棋，士大夫特以较唐开元国手王积薪，而仲甫尤出积薪上两道，但仲甫亦自挟数术，能弥缝，士君子故喜其为人。繇是，名誉益表襮，著《棋经》，傚《孙子十三篇》，又作《造微》、《精理》诸集，咸见棋之布置用意，成一家说，世遂谓无以过之矣。及政和初，晋士明者自河东来辇下，方年二十八九，独直出仲甫右。一时又较之，乃高仲甫两道犹有余。其艺左右纵横，神出鬼没，于是名声一旦赫然，即日富贵，然终不弃其故妻，绅闲尤多之。先哲庙时，有棋手号王憨子者，以其能追仲甫，未几而病心死，故世以谓仲甫阴害之也。及士明出，仲甫闻而呼之，与角，遂为士明再四连败之。于是仲甫乃欲以女妻之，则又辞曰：「我有室矣。」仲甫怅不悦，居月余偶以疾殂，盖往往为士明所挫死。故好事者益为浮言，计憨子死之岁，实士明生之年也。则士明果憨子之后身，造物者俾之复其雠云。《铁围山丛谈》卷六。</p></li>
</ol>
</div>
<div id="晋士明" class="section level2">
<h2>
<span class="header-section-number">33.51</span> 晋士明<a class="anchor" aria-label="anchor" href="#%E6%99%8B%E5%A3%AB%E6%98%8E"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十四-晋士明-1"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%AE%8B%E8%BD%B6%E4%BA%8C%E5%8D%81%E5%9B%9B-%E5%88%98%E4%BB%B2%E7%94%AB-3">刘仲甫3</a>。</li>
</ol>
</div>
<div id="祝不疑" class="section level2">
<h2>
<span class="header-section-number">33.52</span> 祝不疑<a class="anchor" aria-label="anchor" href="#%E7%A5%9D%E4%B8%8D%E7%96%91"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十四-祝不疑-1"></span>
近世士大夫碁，无出三衢祝不疑之右者。绍圣初，不疑以计偕赴礼部试，至都为里人拉至寺庭，观国手碁集，〔刘〕仲甫在焉。众请不疑与仲甫就局，祝请受子。仲甫曰：「士大夫非高品不复能至此，对手且当争先。」不得已受先，逮至终局，而不疑败三路。不疑曰：「此可受子矣。」仲甫曰：「吾观官人之碁，若初分布，仲甫不能加也，但未尽著耳。若如前局，虽五子可饶，况先手乎。」不疑俛笑，因与分先，始下三十余子，仲甫拱手曰：「敢率请官人姓氏与乡里否。」众以信州李子明长官为对。刘仲甫曰：「仲甫贱艺，备乏翰林。虽不出国门，而天下名碁，无不知其名氏者。数年来，独闻衢州祝不疑先辈，名品高著，人传今秋被州荐来试南省，若审其人，则仲甫今日适有客集，不获终局，当俟朝夕，亲诣行馆，尽艺祗应也。」众以实对。仲甫再三叹服曰：「名下无虚士也。」后虽数相访，竟不复以碁为言，盖知不敌，恐贻国手之羞也。《春渚纪闻》卷二。</li>
</ol>
</div>
<div id="张-衍" class="section level2">
<h2>
<span class="header-section-number">33.53</span> 张　衍<a class="anchor" aria-label="anchor" href="#%E5%BC%A0-%E8%A1%8D"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十四-张衍-1"></span>
长安张衍，年八十，以术游士大夫间。其为人有忠信，识道理。章子厚、蔡持正官州县时，许其为宰相。蒲传正、薛师正未显，皆以执政许之。绍圣初，余官长安，因论范忠宣公命，衍曰：「范丞相命甚似其父文正公，文正艰难中，仅作参知政事耳。」余曰：「忠宣为相何也？」衍曰：「今朝廷贵人之命皆不及，所以作相。」又曰：「古有命格，今不可用。古者贵人少，福人多；今贵人多，福人少。」余问其说，衍曰：「昔之命出格者作宰执，次作两制。又次官卿监，为监司大郡，享安逸寿考之乐，任子孙厚田宅，虽非两制，福不在其下。故曰福人多，贵人少。今之士大夫，自朝官便作两制，忽罢去，但朝官耳，不能任子孙，贫约如初。盖其命发于刑杀，未久即灾至。故曰贵人多，福人少也。」……章子厚作相，意气方盛，因其姪縡问衍，衍曰：「以某之言白，公命也发及八分，早退为上，不然灾至矣。」子厚不用其言，亦不怒也。后遂有崖州之祸。蔡持正以门客假承务郎，奏衍，赏其术。衍与总领市易官田舜卿善。衍有钱数千缗，舜卿为买田，以官户名占之。后舜卿赃败，官籍其产，衍之田在焉。或劝衍自陈，衍曰：「衍故与田君善，田君占衍之地，美意也。田君不幸至此，衍论于有司，非义也。」卒不请其田，士大夫多称之。《邵氏闻见录》卷十六。</li>
</ol>
</div>
<div id="释法秀" class="section level2">
<h2>
<span class="header-section-number">33.54</span> 释法秀<a class="anchor" aria-label="anchor" href="#%E9%87%8A%E6%B3%95%E7%A7%80"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十四-释法秀-1"></span>
法秀，字圆通，秦州陇城人，辛氏子，受法无为怀禅师，道风峻洁，时目为「秀铁面」。《宋诗纪事》卷九十二。</p></li>
<li><p><span id="宋轶二十四-释法秀-2"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%AE%8B%E8%BD%B6%E4%BA%8C%E5%8D%81%E5%9B%9B-%E9%87%8A%E5%AE%89-1">释安1</a>。</p></li>
<li><p><span id="宋轶二十四-释法秀-3"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html#%E5%AE%8B%E8%BD%B6%E5%8D%81%E5%85%AD-%E7%8E%8B%E5%AE%89%E7%9F%B3-148">王安石148</a>。</p></li>
<li><p><span id="宋轶二十四-释法秀-4"></span>
《冷斋夜话》云：法云秀老，关西人，面目严冷，能以礼折人。李伯时画马，东坡第其笔，当不减韩干。都城黄金易致，而伯时画不可得。师让之，曰：「伯时士大夫，而以画马之名行，已可耻，矧又画马，人夸以为得妙，入马腹中，亦足可惧。」伯时大惊，不自知身去坐榻曰：「今当何以洗其过？」师劝画观音像以赎其罪。黄鲁直作艳语，人争传之，秀呵曰：「翰墨之妙，甘施于此乎？」鲁直笑曰：「又当置我于马腹中邪？」秀曰：「公艳语荡天下淫心，不止于马腹中，正恐生泥犁耳。」鲁直颔应之。故一时公卿伏师之善巧也。苕溪渔隐曰：余读鲁直所作晏叔原《小山集序》云：「余少时间作乐府，以使酒玩世，道人法秀独罪余以笔墨劝淫，于我法中当下犁舌之狱；特未见叔原之作邪？」观鲁直此语，似有憾于法秀，不若伯时之能伏善也。《苕溪渔隐丛话》前集卷五十七。《冷斋夜话》卷八。《宋诗纪事》卷九十二引《僧宝传》。</p></li>
<li><p><span id="宋轶二十四-释法秀-5"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%AE%8B%E8%BD%B6%E4%BA%8C%E5%8D%81%E5%9B%9B-%E9%BB%84%E5%BA%AD%E5%9D%9A-68">黄庭坚68</a>。</p></li>
<li><p><span id="宋轶二十四-释法秀-6"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%AE%8B%E8%BD%B6%E4%BA%8C%E5%8D%81%E5%9B%9B-%E9%BB%84%E5%BA%AD%E5%9D%9A-69">黄庭坚69</a>。</p></li>
<li><p><span id="宋轶二十四-释法秀-7"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html#%E5%AE%8B%E8%BD%B6%E4%BA%8C%E5%8D%81%E4%B8%80-%E8%92%8B%E4%B9%8B%E5%A5%87-6">蒋之奇6</a>。</p></li>
</ol>
</div>
<div id="释-安" class="section level2">
<h2>
<span class="header-section-number">33.55</span> 释　安<a class="anchor" aria-label="anchor" href="#%E9%87%8A-%E5%AE%89"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十四-释安-1"></span>
洪州武宁安和尚者，天衣怀禅师之嗣也，与秀关西为同行。秀已应诏住法云寺，其威光可以挟其友登云天而翔也。而安止荒村破院，单丁五十年，秀时以书致安，安未尝视，弃之。侍者不解其意，因间问之。安曰：「吾始以秀有精彩，乃今知其痴。夫出家儿冢间树下办那事，如救头然。无故于八达衢头架大屋，养数百闲汉，此真开眼尿床也，何足复对语哉。吾宗自此盖亦微矣，子曹犹当见之。」《冷斋夜话》卷十。</li>
</ol>
</div>
<div id="释浄端" class="section level2">
<h2>
<span class="header-section-number">33.56</span> 释浄端<a class="anchor" aria-label="anchor" href="#%E9%87%8A%E6%B5%84%E7%AB%AF"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十四-释浄端-1"></span>
浄端，字明表，归安丘氏子。肆业吴山解空讲院。参龙华齐岳禅师，得悟，翻身作狻猊状，丛林号为端师子。章申公极爱之。《宋诗纪事》卷九十二。</p></li>
<li><p><span id="宋轶二十四-释浄端-2"></span>
吴山僧浄端，道解深妙，所谓端师子者，章申公极爱之。乞食四方，登舟，旋问何风，风所向即从之，所至人皆乐施。《齐东野语》卷十七。《癸辛杂识》前集。</p></li>
<li><p><span id="宋轶二十四-释浄端-3"></span>
吴僧浄端者，行解通脱，人以为散圣。章丞相子厚尝召之饭。而子厚自食荤，执事者误以馒头为馂馅，置端前，端得之食自如。子厚得馂馅，知其误，斥执事者，而顾端曰：「公何为食馒头？」端徐取视曰：「乃馒头耶，怪馂馅乃许甜。」吾谓此僧真持戒者也。《石林避暑录话》卷三。</p></li>
</ol>
</div>
<div id="释承皓" class="section level2">
<h2>
<span class="header-section-number">33.57</span> 释承皓<a class="anchor" aria-label="anchor" href="#%E9%87%8A%E6%89%BF%E7%9A%93"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十四-释承皓-1"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html#%E5%AE%8B%E8%BD%B6%E4%BA%8C%E5%8D%81%E4%BA%8C-%E8%8B%8F%E8%BD%BC-311">苏轼311</a>。</li>
</ol>
</div>
<div id="释奉忠" class="section level2">
<h2>
<span class="header-section-number">33.58</span> 释奉忠<a class="anchor" aria-label="anchor" href="#%E9%87%8A%E5%A5%89%E5%BF%A0"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十四-释奉忠-1"></span>
章子厚谪海康，过贵州南山寺。寺有老僧，名奉忠，蜀人也，自眉山来，欲渡海见东坡，不及，因病于此寺。子厚宿山中，邀与饮，忠欣然从之。又以蒸蛇劝食之，忠举筯啖之无所疑。子厚曰：「子奉佛戒，乃食蒸蛇，何哉？」忠曰：「相公爱人以德，何必见诮！」已而倚槛看层云，子厚曰：「夏云多奇峰，真善比类。」忠曰：「曾记《夏云诗》甚奇。」子厚使诵之，忠曰：「如峰如火复如绵，飞过微阴落槛前，天地生灵干欲死，不成霖雨谩遮天。」《苕溪渔隐丛话》前集卷五十七引《冷斋夜话》。《诗话总龟》前集卷一。《宋诗纪事》卷九十二。</li>
</ol>
</div>
<div id="释惟白" class="section level2">
<h2>
<span class="header-section-number">33.59</span> 释惟白<a class="anchor" aria-label="anchor" href="#%E9%87%8A%E6%83%9F%E7%99%BD"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十四-释惟白-1"></span>
法云佛国禅师惟白，传康节《易》学甚精熟，未尝语人。元符辛巳，郑达夫以大宗丞召，佛国即招达夫饮，并约妙应大师伯华同席。顾妙应曰：「如何？」妙应曰：「决作，决作。」佛国乃语达夫曰：「君异日必为相，直待蔡元长、张天觉颠沛之后，即爰立矣。」已而果然。《齐东野语》卷五。</li>
</ol>
</div>
<div id="潘-谷" class="section level2">
<h2>
<span class="header-section-number">33.60</span> 潘　谷<a class="anchor" aria-label="anchor" href="#%E6%BD%98-%E8%B0%B7"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十四-潘谷-1"></span>
黄鲁直就几阁间，取小锦囊，中有墨半丸，以示潘谷。谷隔锦囊手之，即置几上，顿首曰：「天下之宝也。」出之，乃李廷珪作耳。又别取小锦囊，中有墨一丸，谷手之如前，则叹曰：「今老矣，不能为也。」出之，乃谷少作耳。《邵氏闻见后录》卷二十八。</p></li>
<li><p><span id="宋轶二十四-潘谷-2"></span>
潘谷墨既精妙，而价不二。一日，忽取欠墨钱券焚之，饮酒三日，发狂赴井死。人下视之，趺坐井中，尚持数珠也。《仇池笔记》卷下。</p></li>
</ol>
</div>
<div id="蒲大韶" class="section level2">
<h2>
<span class="header-section-number">33.61</span> 蒲大韶<a class="anchor" aria-label="anchor" href="#%E8%92%B2%E5%A4%A7%E9%9F%B6"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十四-蒲大韶-1"></span>
阆中人蒲大韶，得墨法于山谷，所制精甚，东南士大夫喜用之。尝有中贵人持以进御，上方留意翰墨，视题字曰「锦屏蒲舜美」，问何人，中贵人答曰：「蜀墨工蒲大韶之字也。」即掷于地曰：「一墨工而敢妄作名字，可罪也。」遂不复用。《夷坚甲志》卷十六。</li>
</ol>
</div>
<div id="李仲宁" class="section level2">
<h2>
<span class="header-section-number">33.62</span> 李仲宁<a class="anchor" aria-label="anchor" href="#%E6%9D%8E%E4%BB%B2%E5%AE%81"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十四-李仲宁-1"></span>
九江有碑工李仲宁，刻字甚工，黄太史题其居曰「琢玉坊」。崇宁初，诏郡国刊元祐党籍姓名，太守呼仲宁使劖之，仲宁曰：「小人家旧贫窭，止因开苏内翰、黄学士词翰，遂至饱暖。今日以奸人为名，诚不忍下手。」守义之曰：「贤哉！士大夫之所不及也。」馈以酒而从其请。《挥麈三录》卷二。《云谷杂记》卷三。《蠡勺编》卷十四。</li>
</ol>
</div>
<div id="石用之" class="section level2">
<h2>
<span class="header-section-number">33.63</span> 石用之<a class="anchor" aria-label="anchor" href="#%E7%9F%B3%E7%94%A8%E4%B9%8B"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十四-石用之-1"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html#%E5%AE%8B%E8%BD%B6%E4%BA%8C%E5%8D%81%E4%B8%89-%E6%99%81%E5%92%8F%E4%B9%8B-9">晁咏之9</a>。</li>
</ol>
</div>
<div id="初虞世" class="section level2">
<h2>
<span class="header-section-number">33.64</span> 初虞世<a class="anchor" aria-label="anchor" href="#%E5%88%9D%E8%99%9E%E4%B8%96"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十四-初虞世-1"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%AE%8B%E8%BD%B6%E4%BA%8C%E5%8D%81%E5%9B%9B-%E9%BB%84%E5%BA%AD%E5%9D%9A-21">黄庭坚21</a>。</p></li>
<li><p><span id="宋轶二十四-初虞世-2"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%AE%8B%E8%BD%B6%E4%BA%8C%E5%8D%81%E5%9B%9B-%E9%BB%84%E5%BA%AD%E5%9D%9A-22">黄庭坚22</a>。</p></li>
<li><p><span id="宋轶二十四-初虞世-3"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html#%E5%AE%8B%E8%BD%B6%E5%8D%81%E4%BA%94-%E7%8E%8B%E4%BF%8A%E6%B0%91-2">王俊民2</a>。</p></li>
</ol>
</div>
<div id="谢-悰" class="section level2">
<h2>
<span class="header-section-number">33.65</span> 谢　悰<a class="anchor" aria-label="anchor" href="#%E8%B0%A2-%E6%82%B0"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十四-谢悰-1"></span>
哲宗朝，谢悰试贤良方正，赐进士出身。悰辞免云：「𠡠命未敢祗受。」乃以抵为祗，以授为受。刘安世奏曰：「唐有伏猎侍郎，今有抵授贤良。」《清夜录》。</li>
</ol>
</div>
<div id="马-涓" class="section level2">
<h2>
<span class="header-section-number">33.66</span> 马　涓<a class="anchor" aria-label="anchor" href="#%E9%A9%AC-%E6%B6%93"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十四-马涓-1"></span>
马魁巨济之父，既入中年，未得子。母为置妾媵，偶获一处子，质色亦稍姝丽，父忻然纳之，但每对镜理发，即避匿，如有沮丧之容。父密询其故，乃垂泣曰：「某父守官某所，既解官，不幸物故，不获归葬乡里，母乃见鬻得直，将毕葬事。今父死未经卒哭，尚约发以白缯，而以绛彩蒙之，惧君之见耳，无他故也。」涓父恻然，乃访其母，以女归之，且为具舟，载其资装遣之。是夕涓母梦羽人告之云：「天赐尔子，庆流涓涓。」后生巨济，即以涓名之。涓既赴御试毕，梦人告之曰：「子欲及第，须作十三魁。」涓历数其在太学，及预荐送，止作十二魁，心甚忧之。殆至赐第，则魁冠天下，果十三数也。《春渚纪闻》卷一。《宋稗类钞》卷七。</p></li>
<li><p><span id="宋轶二十四-马涓-2"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%AE%8B%E8%BD%B6%E4%BA%8C%E5%8D%81%E5%9B%9B-%E5%88%98%E7%84%98-1">刘焘1</a>。</p></li>
<li><p><span id="宋轶二十四-马涓-3"></span>
马涓巨济亦以状元及第，为秦州签判，初呼「状元」，吕晋伯为帅，谓之曰：「状元云者，及第未除官也。既为判官，不可曰『状元』也。」巨济愧谢。晋伯又谓巨济曰：「科举之学既无用，修身为己之学其勉之。」《邵氏闻见录》卷十四。《东斋记事》卷三。</p></li>
<li><p><span id="宋轶二十四-马涓-4"></span>
刘器之晚居南京，马巨济涓作少尹。巨济廷试日，器之作详定官所取也，而巨济每见器之，未尝修门生之敬，器之不平，因以语客。客以讽巨济，巨济曰：「不然，凡省闱解送，则有主文，故所取士得以称门生。殿试盖天子自为座主，岂可复称门生于他人？幸此以谢刘公也。」客以告器之，器之叹服其说，自是甚懽。《挥麈录》卷三。《茶香室三钞》卷十三。《宋稗类钞》卷二。</p></li>
<li><p><span id="宋轶二十四-马涓-5"></span>
〔刘〕器之以为巨济多预南京贵人饮会，甚不喜。《东莱吕紫微师友杂志》。</p></li>
</ol>
</div>
<div id="刘-焘" class="section level2">
<h2>
<span class="header-section-number">33.67</span> 刘　焘<a class="anchor" aria-label="anchor" href="#%E5%88%98-%E7%84%98"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十四-刘焘-1"></span>
元祐间，马涓、张庭坚等四人，擅名太学，时号「四俊」。刘焘，湖州人，年少，亦自负，初补太学生，闻而慕之，以刺谒曰：「不识可当一俊否？」涓等哂之。焘复曰：「何得是名？」涓等设诡计以困之，曰：「每试当预约一字，限于程试中用之，善者乃预。」既而私试之，焘请字，涓曰：「第一句用将字。」其时策问《神宗实录》，焘对曰：「秉史笔者，权犹将也，虽君命有所不受，而况其它乎？」后果为第一，闻者服之，因目寿曰「挨尸俊」。《苕溪渔隐丛话》后集卷三十六。《宋诗纪事》卷三十二引《上庠录》。</li>
</ol>
</div>
<div id="李知刚" class="section level2">
<h2>
<span class="header-section-number">33.68</span> 李知刚<a class="anchor" aria-label="anchor" href="#%E6%9D%8E%E7%9F%A5%E5%88%9A"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十四-李知刚-1"></span>
李作乂知刚，楚公之婿，才极高，公爱之。作乂与马巨济善。巨济在太学有声，及赴省试，作乂拟杜子美《杜鹃》诗体，作诗戏之，曰：「太学有马涓，南省无马涓。秋榜有马涓，春榜无马涓。」公闻之不乐。作乂曰：「某与巨济忘形，故有此戏。」《家世旧闻》卷上。</li>
</ol>
</div>
<div id="刘-棠" class="section level2">
<h2>
<span class="header-section-number">33.69</span> 刘　棠<a class="anchor" aria-label="anchor" href="#%E5%88%98-%E6%A3%A0"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十四-刘棠-1"></span>
元祐中，省试《舜不穷其民论》，刘棠召美首选。其警句云：「桀纣以淫虐穷，幽以贪残穷，厉以监谤穷，战国以侵伐穷，秦皇以督责穷，汉武以奢侈穷，晋以夷狄穷，隋以巡幸穷，明皇以隐户剩田穷，德宗以间架税屋穷。」东坡见之，大加叹赏，以其不类时文，因以「刘穷」呼之。然予以刘召美此意本孙樵耳。《能改斋漫录》卷八。《优古堂诗话》。</li>
</ol>
</div>
<div id="颜-几" class="section level2">
<h2>
<span class="header-section-number">33.70</span> 颜　几<a class="anchor" aria-label="anchor" href="#%E9%A2%9C-%E5%87%A0"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十四-颜几-1"></span>
钱塘颜几，字几圣，俊伟不覊，性复嗜酒，无日不饮。东坡先生临郡日，适当秋试，几于场中潜代一豪子刘生者，遂魁送。举子致讼，下几吏，久不得饮，密以一诗付狱吏送外间酒友云：「龟不灵兮祸有胎，刀从林甫笑中来。忧惶囚系二十日，辜负醺酣三百杯。病鹤虽甘低羽翼，罪龙尤欲望风雷。诸豪俱是知心友，谁遣尊罍向北开。」吏以呈坡，坡因缓其狱，至会赦得免。后数年，一日醉卧西湖寺中，起题壁间云：「白日尊中短，青山枕上高。」不数日而终。《春渚纪闻》卷七。《宋诗纪事》卷三十。</li>
</ol>
</div>
<div id="李大有" class="section level2">
<h2>
<span class="header-section-number">33.71</span> 李大有<a class="anchor" aria-label="anchor" href="#%E6%9D%8E%E5%A4%A7%E6%9C%89"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十四-李大有-1"></span>
江西人遇元夕，多以人静时微行，听人言语以占一岁之所为通塞。新喻李仲谦为举子时，是夕行于溪上，见渔者炬火捕鱼，其一连呼曰：「裏大有！裏大有！」仲谦闻而异之。其年秋试，更名「大有」，遂中选。《独醒杂志》卷九。</li>
</ol>
</div>
<div id="毕-渐" class="section level2">
<h2>
<span class="header-section-number">33.72</span> 毕　渐<a class="anchor" aria-label="anchor" href="#%E6%AF%95-%E6%B8%90"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十四-毕渐-1"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%AE%8B%E8%BD%B6%E4%BA%8C%E5%8D%81%E5%9B%9B-%E8%B5%B5%E8%B0%82-3">赵谂3</a>、4、5。</p></li>
<li><p><span id="宋轶二十四-毕渐-2"></span>
毕状元渐使福建日，尝按部过罗源。时南华翁林子山致仕居南华洞，年已八十余，以诗迓之。有「当年春榜首闻名，对御如君有几人」之句，毕公和赠之，多所奖借。其诗曰：「儿童闻说子山名，将谓先生是古人。海上偶经仙洞府，岩前犹见玉精神。南华久彻逍遥梦，兜率重来自在身。得新诗天上去，不教辜负到全闽。」人言毕状元眉目如画，诗词亦自清拔。《扪虱新话》卷八。《宋诗纪事》卷三十四。</p></li>
</ol>
</div>
<div id="赵-谂" class="section level2">
<h2>
<span class="header-section-number">33.73</span> 赵　谂<a class="anchor" aria-label="anchor" href="#%E8%B5%B5-%E8%B0%82"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十四-赵谂-1"></span>
赵谂者，其先本出西南夷獠，戕其族党来降，赐以国姓。至谂，不量其力，乃与其党李造、贾时成等宣言，欲除君侧之奸，词语颇肆狂悖，然初无弄兵之谋。建中靖国时事既变，谂亦幡然息心，来京师注官。时曾文肃当国，一见，奇其才而荐之，擢国子博士。谂谒告，省其父母于蜀中。其徒句群以前事告变，狱就，遂以反逆伏诛，父母妻子悉皆流窜，改其乡里渝州为恭州。文肃亦坐责。告词略云「逮求可用之才，辄荐逆谋之首」是也。《玉照新志》卷一。</p></li>
<li><p><span id="宋轶二十四-赵谂-2"></span>
〔赵〕谂以甲科为太常博士，谒告省其父庭臣于蜀，道中梦神人授以诗云：「天锡雄材孰与戡，征西才罢又征南。冕旒端拱披龙衮，天子今年二十三。」繇此有猖狂之志，伏诛时适及岁。……诏改渝州为恭州。谂初登第时，太常少卿李积中女有国色，即以妻之，成婚未久而败。或云冯时可者，谂遗腹子也。《挥麈后录》卷七。</p></li>
<li><p><span id="宋轶二十四-赵谂-3"></span>
毕渐为状元，赵谂第二。初唱第，而都人急于传报，以蜡板刻印渐字所模点水不著墨，传者厉声呼云：「状元毕斩，第二人赵谂。」识者皆云不祥。而后谂以谋逆被诛，则是毕斩赵谂也。《春渚纪闻》卷二。《宋稗类钞》卷二。</p></li>
<li><p><span id="宋轶二十四-赵谂-4"></span>
赵谂，元祐九年擢进士第二名。时第一名毕渐，当时榜帖偶然脱去「渐」字旁点水，天下遂传名云「毕斩赵谂」。谂后谋不轨伏诛，果符其谶。《独醒杂志》卷四。</p></li>
<li><p><span id="宋轶二十四-赵谂-5"></span>
状元毕渐，有恶之者，于登科记碑上刻去水旁。未几，赵谂伏诛，方悟毕斩赵谂之谶。《能改斋漫录》卷十八。</p></li>
</ol>
</div>
<div id="赵-某" class="section level2">
<h2>
<span class="header-section-number">33.74</span> 赵　某<a class="anchor" aria-label="anchor" href="#%E8%B5%B5-%E6%9F%90"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十四-赵某-1"></span>
哲宗朝，有宗子好为诗而鄙俚可笑者，尝作即事诗云：「日暖看三织，风高鬬两厢。蛙翻白出阔，蚓死紫之长。泼听琵梧凤，馒抛接建章。归来屋里坐，打杀又何妨。」或问诗意，答曰：「始见三蜘蛛织网于簷间，又见二雀鬬于两厢廊。有死蛙翻腹似出字，死蚓如之字。方吃泼饭，闻邻家琵琶作《凤栖梧》，食馒头未毕，阍人报建安章秀才上谒。迎客既归，见内门上画锺馗击小鬼。故云『打死又何妨』。」哲宗尝灼艾，诸内侍欲娱上，或举其诗，上笑不已，竟不灼艾而罢。《拊掌录》。</li>
</ol>
</div>
</div>
  <div class="chapter-nav">
<div class="prev"><a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html"><span class="header-section-number">32</span> 宋人轶事汇编卷二十三</a></div>
<div class="next"><a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html"><span class="header-section-number">34</span> 宋人轶事汇编卷二十五</a></div>
</div></main><div class="col-md-3 col-lg-2 d-none d-md-block sidebar sidebar-chapter">
    <nav id="toc" data-toggle="toc" aria-label="On this page"><h2>On this page</h2>
      <ul class="nav navbar-nav">
<li><a class="nav-link" href="#%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B"><span class="header-section-number">33</span> 宋人轶事汇编卷二十四</a></li>
<li><a class="nav-link" href="#%E9%BB%84%E5%BA%AD%E5%9D%9A"><span class="header-section-number">33.1</span> 黄庭坚</a></li>
<li><a class="nav-link" href="#%E9%BB%84%E5%A4%A7%E4%B8%B4"><span class="header-section-number">33.2</span> 黄大临</a></li>
<li><a class="nav-link" href="#%E9%BB%84%E5%8F%94%E8%BE%BE"><span class="header-section-number">33.3</span> 黄叔达</a></li>
<li><a class="nav-link" href="#%E7%A7%A6-%E8%A7%82"><span class="header-section-number">33.4</span> 秦　观</a></li>
<li><a class="nav-link" href="#%E7%A7%A6-%E8%A7%8C"><span class="header-section-number">33.5</span> 秦　觌</a></li>
<li><a class="nav-link" href="#%E7%A7%A6-%E6%B9%9B"><span class="header-section-number">33.6</span> 秦　湛</a></li>
<li><a class="nav-link" href="#%E5%BC%A0-%E8%80%92"><span class="header-section-number">33.7</span> 张　耒</a></li>
<li><a class="nav-link" href="#%E9%99%88-%E6%B4%8E"><span class="header-section-number">33.8</span> 陈　洎</a></li>
<li><a class="nav-link" href="#%E9%99%88%E5%B8%88%E9%81%93"><span class="header-section-number">33.9</span> 陈师道</a></li>
<li><a class="nav-link" href="#%E6%9D%8E-%E5%BB%8C"><span class="header-section-number">33.10</span> 李　廌</a></li>
<li><a class="nav-link" href="#%E9%83%AD%E7%A5%A5%E6%AD%A3"><span class="header-section-number">33.11</span> 郭祥正</a></li>
<li><a class="nav-link" href="#%E9%BE%99%E5%A4%AA%E5%88%9D"><span class="header-section-number">33.12</span> 龙太初</a></li>
<li><a class="nav-link" href="#%E9%87%8A%E4%B9%89%E4%BA%86"><span class="header-section-number">33.13</span> 释义了</a></li>
<li><a class="nav-link" href="#%E6%9D%A8-%E8%9F%A0"><span class="header-section-number">33.14</span> 杨　蟠</a></li>
<li><a class="nav-link" href="#%E5%AD%94%E5%BB%B6%E4%B9%8B"><span class="header-section-number">33.15</span> 孔延之</a></li>
<li><a class="nav-link" href="#%E5%AD%94%E6%96%87%E4%BB%B2"><span class="header-section-number">33.16</span> 孔文仲</a></li>
<li><a class="nav-link" href="#%E5%AD%94%E5%B9%B3%E4%BB%B2"><span class="header-section-number">33.17</span> 孔平仲</a></li>
<li><a class="nav-link" href="#%E5%88%98-%E5%BC%87"><span class="header-section-number">33.18</span> 刘　弇</a></li>
<li><a class="nav-link" href="#%E6%9D%8E%E4%B9%8B%E4%BB%AA"><span class="header-section-number">33.19</span> 李之仪</a></li>
<li><a class="nav-link" href="#%E8%83%A1%E6%96%87%E6%9F%94"><span class="header-section-number">33.20</span> 胡文柔</a></li>
<li><a class="nav-link" href="#%E8%B4%BA-%E9%93%B8"><span class="header-section-number">33.21</span> 贺　铸</a></li>
<li><a class="nav-link" href="#%E6%9D%A8-%E6%9D%B0"><span class="header-section-number">33.22</span> 杨　杰</a></li>
<li><a class="nav-link" href="#%E6%9C%B1%E9%95%BF%E6%96%87"><span class="header-section-number">33.23</span> 朱长文</a></li>
<li><a class="nav-link" href="#%E6%9D%8E%E5%85%83%E8%86%BA"><span class="header-section-number">33.24</span> 李元膺</a></li>
<li><a class="nav-link" href="#%E5%BC%A0%E6%99%AF%E4%BF%AE"><span class="header-section-number">33.25</span> 张景修</a></li>
<li><a class="nav-link" href="#%E9%83%91%E6%97%A0%E5%85%9A"><span class="header-section-number">33.26</span> 郑无党</a></li>
<li><a class="nav-link" href="#%E5%8F%B8%E9%A9%AC%E6%A7%B1"><span class="header-section-number">33.27</span> 司马槱</a></li>
<li><a class="nav-link" href="#%E6%AF%9B-%E6%BB%82"><span class="header-section-number">33.28</span> 毛　滂</a></li>
<li><a class="nav-link" href="#%E6%AF%9B%E5%9B%BD%E8%8B%B1"><span class="header-section-number">33.29</span> 毛国英</a></li>
<li><a class="nav-link" href="#%E9%83%AD-%E8%AE%B5"><span class="header-section-number">33.30</span> 郭　讵</a></li>
<li><a class="nav-link" href="#%E6%BD%98%E5%A4%A7%E4%B8%B4"><span class="header-section-number">33.31</span> 潘大临</a></li>
<li><a class="nav-link" href="#%E8%B0%A2-%E9%80%B8"><span class="header-section-number">33.32</span> 谢　逸</a></li>
<li><a class="nav-link" href="#%E6%B4%AA-%E5%88%8D"><span class="header-section-number">33.33</span> 洪　刍</a></li>
<li><a class="nav-link" href="#%E6%B4%AA-%E7%82%8E"><span class="header-section-number">33.34</span> 洪　炎</a></li>
<li><a class="nav-link" href="#%E9%87%8A%E5%A6%82%E7%92%A7"><span class="header-section-number">33.35</span> 释如璧</a></li>
<li><a class="nav-link" href="#%E9%87%8A%E7%A5%96%E5%8F%AF"><span class="header-section-number">33.36</span> 释祖可</a></li>
<li><a class="nav-link" href="#%E9%87%8A%E5%96%84%E6%9D%83"><span class="header-section-number">33.37</span> 释善权</a></li>
<li><a class="nav-link" href="#%E5%BE%90-%E4%BF%AF"><span class="header-section-number">33.38</span> 徐　俯</a></li>
<li><a class="nav-link" href="#%E5%BE%90-%E7%92%A7"><span class="header-section-number">33.39</span> 徐　璧</a></li>
<li><a class="nav-link" href="#%E6%B1%AA-%E9%9D%A9"><span class="header-section-number">33.40</span> 汪　革</a></li>
<li><a class="nav-link" href="#%E9%9F%A9-%E9%A9%B9"><span class="header-section-number">33.41</span> 韩　驹</a></li>
<li><a class="nav-link" href="#%E6%9D%8E-%E5%BD%AD"><span class="header-section-number">33.42</span> 李　彭</a></li>
<li><a class="nav-link" href="#%E6%B1%9F%E7%AB%AF%E5%8F%8B"><span class="header-section-number">33.43</span> 江端友</a></li>
<li><a class="nav-link" href="#%E5%A4%8F-%E5%80%AA"><span class="header-section-number">33.44</span> 夏　倪</a></li>
<li><a class="nav-link" href="#%E6%9C%B1%E8%B1%A1%E5%85%88"><span class="header-section-number">33.45</span> 朱象先</a></li>
<li><a class="nav-link" href="#%E6%9D%8E%E5%85%AC%E9%BA%9F"><span class="header-section-number">33.46</span> 李公麟</a></li>
<li><a class="nav-link" href="#%E6%9D%8E%E5%85%AC%E5%AF%85-%E6%9D%8E%E5%86%B2%E5%85%83"><span class="header-section-number">33.47</span> 李公寅　李冲元</a></li>
<li><a class="nav-link" href="#%E4%B8%81%E4%BB%99%E7%8E%B0"><span class="header-section-number">33.48</span> 丁仙现</a></li>
<li><a class="nav-link" href="#%E4%B8%81-%E7%9F%B3"><span class="header-section-number">33.49</span> 丁　石</a></li>
<li><a class="nav-link" href="#%E5%88%98%E4%BB%B2%E7%94%AB"><span class="header-section-number">33.50</span> 刘仲甫</a></li>
<li><a class="nav-link" href="#%E6%99%8B%E5%A3%AB%E6%98%8E"><span class="header-section-number">33.51</span> 晋士明</a></li>
<li><a class="nav-link" href="#%E7%A5%9D%E4%B8%8D%E7%96%91"><span class="header-section-number">33.52</span> 祝不疑</a></li>
<li><a class="nav-link" href="#%E5%BC%A0-%E8%A1%8D"><span class="header-section-number">33.53</span> 张　衍</a></li>
<li><a class="nav-link" href="#%E9%87%8A%E6%B3%95%E7%A7%80"><span class="header-section-number">33.54</span> 释法秀</a></li>
<li><a class="nav-link" href="#%E9%87%8A-%E5%AE%89"><span class="header-section-number">33.55</span> 释　安</a></li>
<li><a class="nav-link" href="#%E9%87%8A%E6%B5%84%E7%AB%AF"><span class="header-section-number">33.56</span> 释浄端</a></li>
<li><a class="nav-link" href="#%E9%87%8A%E6%89%BF%E7%9A%93"><span class="header-section-number">33.57</span> 释承皓</a></li>
<li><a class="nav-link" href="#%E9%87%8A%E5%A5%89%E5%BF%A0"><span class="header-section-number">33.58</span> 释奉忠</a></li>
<li><a class="nav-link" href="#%E9%87%8A%E6%83%9F%E7%99%BD"><span class="header-section-number">33.59</span> 释惟白</a></li>
<li><a class="nav-link" href="#%E6%BD%98-%E8%B0%B7"><span class="header-section-number">33.60</span> 潘　谷</a></li>
<li><a class="nav-link" href="#%E8%92%B2%E5%A4%A7%E9%9F%B6"><span class="header-section-number">33.61</span> 蒲大韶</a></li>
<li><a class="nav-link" href="#%E6%9D%8E%E4%BB%B2%E5%AE%81"><span class="header-section-number">33.62</span> 李仲宁</a></li>
<li><a class="nav-link" href="#%E7%9F%B3%E7%94%A8%E4%B9%8B"><span class="header-section-number">33.63</span> 石用之</a></li>
<li><a class="nav-link" href="#%E5%88%9D%E8%99%9E%E4%B8%96"><span class="header-section-number">33.64</span> 初虞世</a></li>
<li><a class="nav-link" href="#%E8%B0%A2-%E6%82%B0"><span class="header-section-number">33.65</span> 谢　悰</a></li>
<li><a class="nav-link" href="#%E9%A9%AC-%E6%B6%93"><span class="header-section-number">33.66</span> 马　涓</a></li>
<li><a class="nav-link" href="#%E5%88%98-%E7%84%98"><span class="header-section-number">33.67</span> 刘　焘</a></li>
<li><a class="nav-link" href="#%E6%9D%8E%E7%9F%A5%E5%88%9A"><span class="header-section-number">33.68</span> 李知刚</a></li>
<li><a class="nav-link" href="#%E5%88%98-%E6%A3%A0"><span class="header-section-number">33.69</span> 刘　棠</a></li>
<li><a class="nav-link" href="#%E9%A2%9C-%E5%87%A0"><span class="header-section-number">33.70</span> 颜　几</a></li>
<li><a class="nav-link" href="#%E6%9D%8E%E5%A4%A7%E6%9C%89"><span class="header-section-number">33.71</span> 李大有</a></li>
<li><a class="nav-link" href="#%E6%AF%95-%E6%B8%90"><span class="header-section-number">33.72</span> 毕　渐</a></li>
<li><a class="nav-link" href="#%E8%B5%B5-%E8%B0%82"><span class="header-section-number">33.73</span> 赵　谂</a></li>
<li><a class="nav-link" href="#%E8%B5%B5-%E6%9F%90"><span class="header-section-number">33.74</span> 赵　某</a></li>
</ul>

      <div class="book-extra">
        <ul class="list-unstyled">
          
        </ul>
</div>
    </nav>
</div>

</div>
</div> <!-- .container -->

<footer class="bg-primary text-light mt-5"><div class="container"><div class="row">

  <div class="col-12 col-md-6 mt-3">
    <p>"<strong>历史上的一些人</strong>" was written by 林峰. It was last built on 2022-05-22.</p>
  </div>

  <div class="col-12 col-md-6 mt-3">
    <p>This book was built by the <a class="text-light" href="https://bookdown.org">bookdown</a> R package.</p>
  </div>

</div></div>
</footer>
</body>
</html>
