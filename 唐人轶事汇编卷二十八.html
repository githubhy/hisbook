<!DOCTYPE html>
<html lang="en">
<head>
<meta http-equiv="Content-Type" content="text/html; charset=UTF-8">
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>79 唐人轶事汇编卷二十八 | 历史上的一些人</title>
<meta name="author" content="林峰">
<meta name="description" content="79.1 罗　隐 ...">
<meta name="generator" content="bookdown 0.26 with bs4_book()">
<meta property="og:title" content="79 唐人轶事汇编卷二十八 | 历史上的一些人">
<meta property="og:type" content="book">
<meta property="og:image" content="/images/cover_sheep_thinker.jpeg">
<meta property="og:description" content="79.1 罗　隐 ...">
<meta name="twitter:card" content="summary">
<meta name="twitter:title" content="79 唐人轶事汇编卷二十八 | 历史上的一些人">
<meta name="twitter:description" content="79.1 罗　隐 ...">
<meta name="twitter:image" content="/images/cover_sheep_thinker.jpeg">
<!-- JS --><script src="https://cdnjs.cloudflare.com/ajax/libs/clipboard.js/2.0.6/clipboard.min.js" integrity="sha256-inc5kl9MA1hkeYUt+EC3BhlIgyp/2jDIyBLS6k3UxPI=" crossorigin="anonymous"></script><script src="https://cdnjs.cloudflare.com/ajax/libs/fuse.js/6.4.6/fuse.js" integrity="sha512-zv6Ywkjyktsohkbp9bb45V6tEMoWhzFzXis+LrMehmJZZSys19Yxf1dopHx7WzIKxr5tK2dVcYmaCk2uqdjF4A==" crossorigin="anonymous"></script><script src="https://kit.fontawesome.com/6ecbd6c532.js" crossorigin="anonymous"></script><script src="libs/jquery-3.6.0/jquery-3.6.0.min.js"></script><meta name="viewport" content="width=device-width, initial-scale=1, shrink-to-fit=no">
<link href="libs/bootstrap-4.6.0/bootstrap.min.css" rel="stylesheet">
<script src="libs/bootstrap-4.6.0/bootstrap.bundle.min.js"></script><script src="libs/bs3compat-0.3.1/transition.js"></script><script src="libs/bs3compat-0.3.1/tabs.js"></script><script src="libs/bs3compat-0.3.1/bs3compat.js"></script><link href="libs/bs4_book-1.0.0/bs4_book.css" rel="stylesheet">
<script src="libs/bs4_book-1.0.0/bs4_book.js"></script><script src="libs/accessible-code-block-0.0.1/empty-anchor.js"></script><script src="libs/htmlwidgets-1.5.4/htmlwidgets.js"></script><script src="libs/viz-1.8.2/viz.js"></script><link href="libs/DiagrammeR-styles-0.2/styles.css" rel="stylesheet">
<script src="libs/grViz-binding-1.0.9/grViz.js"></script><script src="https://cdnjs.cloudflare.com/ajax/libs/autocomplete.js/0.38.0/autocomplete.jquery.min.js" integrity="sha512-GU9ayf+66Xx2TmpxqJpliWbT5PiGYxpaG8rfnBEk1LL8l1KGkRShhngwdXK1UgqhAzWpZHSiYPc09/NwDQIGyg==" crossorigin="anonymous"></script><script src="https://cdnjs.cloudflare.com/ajax/libs/mark.js/8.11.1/mark.min.js" integrity="sha512-5CYOlHXGh6QpOFA/TeTylKLWfB3ftPsde7AnmhuitiTX4K5SqCLBeKro6sPS8ilsz1Q4NRx3v8Ko2IBiszzdww==" crossorigin="anonymous"></script><!-- CSS --><style type="text/css">
    
    div.hanging-indent{margin-left: 1.5em; text-indent: -1.5em;}
  </style>
</head>
<body data-spy="scroll" data-target="#toc">

<div class="container-fluid">
<div class="row">
  <header class="col-sm-12 col-lg-3 sidebar sidebar-book"><a class="sr-only sr-only-focusable" href="#content">Skip to main content</a>

    <div class="d-flex align-items-start justify-content-between">
      <h1>
        <a href="index.html" title="">历史上的一些人</a>
      </h1>
      <button class="btn btn-outline-primary d-lg-none ml-2 mt-1" type="button" data-toggle="collapse" data-target="#main-nav" aria-expanded="true" aria-controls="main-nav"><i class="fas fa-bars"></i><span class="sr-only">Show table of contents</span></button>
    </div>

    <div id="main-nav" class="collapse-lg">
      <form role="search">
        <input id="search" class="form-control" type="search" placeholder="Search" aria-label="Search">
</form>

      <nav aria-label="Table of contents"><h2>Table of contents</h2>
        <ul class="book-toc list-unstyled">
<li><a class="" href="index.html"></a></li>
<li><a class="" href="%E6%9E%97%E5%B3%B0%E8%AF%84.html"><span class="header-section-number">1</span> 林峰评</a></li>
<li><a class="" href="%E4%B8%89%E5%9B%BD%E9%AD%8F%E5%B8%9D.html"><span class="header-section-number">2</span> 三国魏帝</a></li>
<li><a class="" href="%E4%B8%89%E5%9B%BD%E9%AD%8F%E5%AE%98%E5%91%98.html"><span class="header-section-number">3</span> 三国魏官员</a></li>
<li><a class="" href="%E4%B8%9C%E6%99%8B%E5%B8%9D.html"><span class="header-section-number">4</span> 东晋帝</a></li>
<li><a class="" href="%E5%94%90%E5%AE%98%E5%91%98.html"><span class="header-section-number">5</span> 唐官员</a></li>
<li><a class="" href="%E5%AE%8B%E5%B9%B4%E5%8F%B7.html"><span class="header-section-number">6</span> 宋年号</a></li>
<li><a class="" href="%E5%AE%8B%E7%9A%87%E5%B8%9D.html"><span class="header-section-number">7</span> 宋皇帝</a></li>
<li><a class="" href="%E5%AE%8B%E5%AE%98%E5%91%98.html"><span class="header-section-number">8</span> 宋官员</a></li>
<li><a class="" href="%E5%AE%8B%E5%A5%B3%E6%80%A7.html"><span class="header-section-number">9</span> 宋女性</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E9%9B%B6.html"><span class="header-section-number">10</span> 宋人轶事汇编卷零</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80-3.html"><span class="header-section-number">11</span> 宋人轶事汇编卷一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C-4.html"><span class="header-section-number">12</span> 宋人轶事汇编卷二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html"><span class="header-section-number">13</span> 宋人轶事汇编卷三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html"><span class="header-section-number">14</span> 宋人轶事汇编卷四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html"><span class="header-section-number">15</span> 宋人轶事汇编卷五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html"><span class="header-section-number">16</span> 宋人轶事汇编卷六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html"><span class="header-section-number">17</span> 宋人轶事汇编卷七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB.html"><span class="header-section-number">18</span> 宋人轶事汇编卷八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D-1.html"><span class="header-section-number">19</span> 宋人轶事汇编卷九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81-1.html"><span class="header-section-number">20</span> 宋人轶事汇编卷十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html"><span class="header-section-number">21</span> 宋人轶事汇编卷十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html"><span class="header-section-number">22</span> 宋人轶事汇编卷十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html"><span class="header-section-number">23</span> 宋人轶事汇编卷十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html"><span class="header-section-number">24</span> 宋人轶事汇编卷十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html"><span class="header-section-number">25</span> 宋人轶事汇编卷十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html"><span class="header-section-number">26</span> 宋人轶事汇编卷十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html"><span class="header-section-number">27</span> 宋人轶事汇编卷十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html"><span class="header-section-number">28</span> 宋人轶事汇编卷十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html"><span class="header-section-number">29</span> 宋人轶事汇编卷十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html"><span class="header-section-number">30</span> 宋人轶事汇编卷二十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html"><span class="header-section-number">31</span> 宋人轶事汇编卷二十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html"><span class="header-section-number">32</span> 宋人轶事汇编卷二十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html"><span class="header-section-number">33</span> 宋人轶事汇编卷二十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html"><span class="header-section-number">34</span> 宋人轶事汇编卷二十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html"><span class="header-section-number">35</span> 宋人轶事汇编卷二十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html"><span class="header-section-number">36</span> 宋人轶事汇编卷二十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html"><span class="header-section-number">37</span> 宋人轶事汇编卷二十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html"><span class="header-section-number">38</span> 宋人轶事汇编卷二十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html"><span class="header-section-number">39</span> 宋人轶事汇编卷二十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html"><span class="header-section-number">40</span> 宋人轶事汇编卷三十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html"><span class="header-section-number">41</span> 宋人轶事汇编卷三十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html"><span class="header-section-number">42</span> 宋人轶事汇编卷三十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html"><span class="header-section-number">43</span> 宋人轶事汇编卷三十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html"><span class="header-section-number">44</span> 宋人轶事汇编卷三十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html"><span class="header-section-number">45</span> 宋人轶事汇编卷三十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html"><span class="header-section-number">46</span> 宋人轶事汇编卷三十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html"><span class="header-section-number">47</span> 宋人轶事汇编卷三十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html"><span class="header-section-number">48</span> 宋人轶事汇编卷三十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html"><span class="header-section-number">49</span> 宋人轶事汇编卷三十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B%E5%8D%81.html"><span class="header-section-number">50</span> 宋人轶事汇编卷四十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E9%9B%B6.html"><span class="header-section-number">51</span> 唐人轶事汇编卷零</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html"><span class="header-section-number">52</span> 唐人轶事汇编卷一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html"><span class="header-section-number">53</span> 唐人轶事汇编卷二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html"><span class="header-section-number">54</span> 唐人轶事汇编卷三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html"><span class="header-section-number">55</span> 唐人轶事汇编卷四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html"><span class="header-section-number">56</span> 唐人轶事汇编卷五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html"><span class="header-section-number">57</span> 唐人轶事汇编卷六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html"><span class="header-section-number">58</span> 唐人轶事汇编卷七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB-1.html"><span class="header-section-number">59</span> 唐人轶事汇编卷八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D.html"><span class="header-section-number">60</span> 唐人轶事汇编卷九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81.html"><span class="header-section-number">61</span> 唐人轶事汇编卷十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html"><span class="header-section-number">62</span> 唐人轶事汇编卷十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html"><span class="header-section-number">63</span> 唐人轶事汇编卷十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html"><span class="header-section-number">64</span> 唐人轶事汇编卷十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html"><span class="header-section-number">65</span> 唐人轶事汇编卷十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html"><span class="header-section-number">66</span> 唐人轶事汇编卷十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html"><span class="header-section-number">67</span> 唐人轶事汇编卷十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html"><span class="header-section-number">68</span> 唐人轶事汇编卷十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html"><span class="header-section-number">69</span> 唐人轶事汇编卷十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html"><span class="header-section-number">70</span> 唐人轶事汇编卷十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html"><span class="header-section-number">71</span> 唐人轶事汇编卷二十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html"><span class="header-section-number">72</span> 唐人轶事汇编卷二十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html"><span class="header-section-number">73</span> 唐人轶事汇编卷二十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html"><span class="header-section-number">74</span> 唐人轶事汇编卷二十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html"><span class="header-section-number">75</span> 唐人轶事汇编卷二十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html"><span class="header-section-number">76</span> 唐人轶事汇编卷二十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html"><span class="header-section-number">77</span> 唐人轶事汇编卷二十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html"><span class="header-section-number">78</span> 唐人轶事汇编卷二十七</a></li>
<li><a class="active" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html"><span class="header-section-number">79</span> 唐人轶事汇编卷二十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html"><span class="header-section-number">80</span> 唐人轶事汇编卷二十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html"><span class="header-section-number">81</span> 唐人轶事汇编卷三十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html"><span class="header-section-number">82</span> 唐人轶事汇编卷三十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html"><span class="header-section-number">83</span> 唐人轶事汇编卷三十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html"><span class="header-section-number">84</span> 唐人轶事汇编卷三十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html"><span class="header-section-number">85</span> 唐人轶事汇编卷三十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html"><span class="header-section-number">86</span> 唐人轶事汇编卷三十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html"><span class="header-section-number">87</span> 唐人轶事汇编卷三十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html"><span class="header-section-number">88</span> 唐人轶事汇编卷三十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html"><span class="header-section-number">89</span> 唐人轶事汇编卷三十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html"><span class="header-section-number">90</span> 唐人轶事汇编卷三十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B%E5%8D%81.html"><span class="header-section-number">91</span> 唐人轶事汇编卷四十</a></li>
<li class="book-part">附录</li>
<li><a class="" href="references.html">参考文献</a></li>
</ul>

        <div class="book-extra">
          
        </div>
      </nav>
</div>
  </header><main class="col-sm-12 col-md-9 col-lg-7" id="content"><div id="唐人轶事汇编卷二十八" class="section level1">
<h1>
<span class="header-section-number">79</span> 唐人轶事汇编卷二十八<a class="anchor" aria-label="anchor" href="#%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB"><i class="fas fa-link"></i></a>
</h1>
<div id="罗-隐" class="section level2">
<h2>
<span class="header-section-number">79.1</span> 罗　隐<a class="anchor" aria-label="anchor" href="#%E7%BD%97-%E9%9A%90"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十八-罗隐-1"></span>
罗秀才隐傲睨于人，体物讽刺。初，赴举之日，于钟陵筵上，与娼妓云英同席。一纪后，下第又经钟陵，复与云英相见。云英抚掌曰：「罗秀才犹未脱白矣。」隐虽内耻，寻亦嘲之：「钟陵醉别十余春，重见云英掌上身。我未成名君未嫁，可能俱是不如人？」隐常献卷于郑相公畋。郑女妙于篇什，每读隐诗，至「张华谩出如丹语，不及刘侯一纸书」，未尝不于父前三复，似慕其才。相国或一日因隐到宅，遂留从容，命女下帘窥之。女见隐为人迂差，永不复吟隐诗矣。隐又与顾云先辈谒淮南高相公骈，顾为人风雅，时渤海公辟留，隐遂辞归钱塘。高与宾幕小酌賮隐于海风亭。是时盛暑，有青蝇入座，渤海公命扇驱之，顾谑隐曰：「青蝇被扇扇离座。」隐立酬之曰：「白泽遭钉钉在门。」议者以才调相讥，两俱全美。隐度高公欲继淮王求仙，所为妖乱，潜题后土庙刺之，连夕挂帆而迈。巫者告公，公既悔且怒，急棹追之，已出境矣。诗曰：「四海干戈尚未宁，又于汾水建仪形。九天玄女犹无圣，后土夫人岂有灵。一带野云侵鬓绿，两条宫柳入眉青。韦郎年少知何事，端坐唯看《太白经》。」高后失政，因吕用之等幻惑，为毕师铎所害，隐自钱塘著《妖乱志》以非之，故有《题延和阁》云：「延和高阁势凌云，轻语犹疑太一闻。烧尽降香无一事，开门迎得毕将军。」昔僖宗在蜀日，隐吟诗数首以刺诸侯，及銮辂还京，为朝贵所嫉，竟不成名。后钱尚父镠为诗酒之侣，继遇中原丧乱，无复所闻。《驾在蜀》诗曰：「白丁攘臂犯长安，翠辇苍惶路屈盘。丹凤有情云外远，玉龙无迹渡头寒。静思贵族谋身易，危惜文皇创业难。不将不侯何计是，钓鱼船上泪阑干。」又《寄咏漫天岭》云：「南去休夸蜀道难，此中危峻已多端。到头不会苍苍意，争得禁佗两度漫。」《驾还京》诗曰：「马嵬杨柳尚依依，又见銮舆幸蜀归。泉下阿蛮应有语，这回休更说杨妃。」隐以讽刺颇深，连年不第，举子刘赞赠之诗曰：「人皆言子屈，我独谓君非。明主既难谒，青山何不归。年虚侵雪鬓，尘枉污麻衣。自古逃名者，至今名岂微。」隐覩之，因起式微之思，遂有《归五湖》诗曰：「江东日暖花又开，江东行客思悠哉。高阳酒徒半凋落，终南山色空崔嵬。圣代也知无弃物，侯门未必用非才。一船明月一竿竹，家住五湖归去来。」《鉴诫录》八。《诗话总龟》前集二六、三七。《唐诗纪事》六九。《唐才子传》九。</p></li>
<li><p><span id="唐轶二十八-罗隐-2"></span>
罗隐、邺、虬共在场屋，谓之三罗。《南部新书》己。《唐诗纪事》六九。</p></li>
<li><p><span id="唐轶二十八-罗隐-3"></span>
唐罗给事隐、顾博士云俱受知于相国令狐公。顾虽鹾商之子，而风韵详整。罗亦钱塘人，乡音乖剌。相国子弟每有宴会，顾独与之，丰韵谈谐，莫辨其寒素之士也。顾文赋为时所称，而切于成名，尝有启事陈于所知，只望丙科尽处，竟列名于尾株之前也。令狐召学士话于梁震先辈。愚于梁公处闻之。罗既频不得意，未免怨望，竟为贵子弟所排，契阔东归。黄寇事平，朝贤议欲召之，韦贻范沮之曰：「某曾与之同舟而载，虽未相识，舟人告云：『此有朝官。』罗曰：『是何朝官？我脚夹笔，亦可以敌得数辈。』必若登科通籍，吾徒为秕穅也。」由是不果召。《北梦琐言》六。又《广记》一八四引。《唐语林》七。</p></li>
<li><p><span id="唐轶二十八-罗隐-4"></span>
令狐滈，赵公绹之子，登进士，隐以诗贺之。赵公谓滈曰：「吾不喜汝及第，喜汝得罗公一篇耳。」《唐诗纪事》六九。《十国春秋》八四。</p></li>
<li><p><span id="唐轶二十八-罗隐-5"></span>
见令狐绹<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%94%90%E8%BD%B6%E4%BA%8C%E5%8D%81%E5%9B%9B-%E4%BB%A4%E7%8B%90%E7%BB%B9-11">11</a>。</p></li>
<li><p><span id="唐轶二十八-罗隐-6"></span>
郑畋少女好罗隐诗，常欲妻之。一旦隐谒畋，畋命其女隔帘视之。及退，其女终身不读江东篇什。举子或以此谑之，答曰：「以貌取人，失之子羽。」众皆启齿。《南部新书》丁。</p></li>
<li><p><span id="唐轶二十八-罗隐-7"></span>
裴筠婚萧楚公女，言定未几，便擢进士。罗隐以一绝刺之，略曰：「细看月轮还有意，信知青桂近嫦娥。」《唐摭言》九。又《广记》二五六引。《诗话总龟》前集三八。《唐语林》七。</p></li>
<li><p><span id="唐轶二十八-罗隐-8"></span>
罗隐谢裴廷翰诗卷云：「泽国佳人，唯妆半面；营丘辨士，或献空笼。」《唐摭言》一二。</p></li>
<li><p><span id="唐轶二十八-罗隐-9"></span>
曹唐、罗隐同时，才情不殊。罗曰：「唐有鬼诗。」或曰：「何也？」曰：「水底有天春寂寂，人间无路月茫茫。」唐曰：「罗有女子障诗。」或曰：「何也？」曰：「若教解语应倾国，任是无情也动人。」此盖罗《牡丹》诗也。卢瓌《抒情》（《诗话总龟》前集三九、六）。《五代史补》一。《唐诗纪事》五八。</p></li>
<li><p><span id="唐轶二十八-罗隐-10"></span>
唐罗隐与周繇分深，谓隐曰：「合下有女障子诗极好，乃为绝唱。」隐不喻何为也。曰：「若教解语应倾国，任是无情也动人。」是隐题花诗。隐抚掌大笑。《抒情诗》（《广记》二五二）。</p></li>
<li><p><span id="唐轶二十八-罗隐-11"></span>
罗隐在科场恃才傲物，尤为公卿所恶，故六举不第。时长安有罗尊师者，深于相术，隐以貌陋，恐为相术所弃，每于尊师接谈，常自大以沮之，及其累遭黜落，不得已，始往问焉。尊师笑曰：「贫道知之久矣，但以吾子决在一第，未可与语。今日之事，贫道敢有所隐乎？且吾子之于一第也，贫道观之，虽首冠群英，亦不过簿尉尔。若能罢举，东归霸国以求用，则必富且贵矣。两途，吾子宜自择之。」隐懵然不知所措者数日。邻居有卖饭媪，见隐，惊曰：「何辞色之沮丧如此，莫有不决之事否？」隐谓知之，因尽以尊师之言告之。媪叹曰：「秀才何自迷甚焉？且天下皆知罗隐，何须一第然后为得哉？不如急取富贵，则老婆之愿也。」隐闻之释然，遂归钱塘。时钱镠方得两浙，置之幕府，使典军中书檄，其后官给事中。初，隐罢上中书之日，费窘，因抵魏谒邺王罗绍威。将入其境，先贻书叙其家世，邺王为姪。幕府僚吏见其书皆怒曰：「罗隐一布衣尔，而姪视大王，其可乎？」绍威素重士，且曰：「罗隐名振天下，王公大夫多为所薄，今惠然肯顾，其何以胜！得在姪行，为幸多矣，敢不致恭，诸公慎勿言。」于是拥旆郊迎，一见即拜，隐亦不让。及将行，绍威赠以百万，他物称是，仍致书于镠，谓叔父。镠首用之。《五代史补》一。《十国春秋》八四。</p></li>
<li><p><span id="唐轶二十八-罗隐-12"></span>
见罗绍威<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html#%E5%94%90%E8%BD%B6%E4%B8%89%E5%8D%81%E4%BA%8C-%E7%BD%97%E7%BB%8D%E5%A8%81-4">4</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html#%E5%94%90%E8%BD%B6%E4%B8%89%E5%8D%81%E4%BA%8C-%E7%BD%97%E7%BB%8D%E5%A8%81-5">5</a>。</p></li>
<li><p><span id="唐轶二十八-罗隐-13"></span>
见罗绍威<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html#%E5%94%90%E8%BD%B6%E4%B8%89%E5%8D%81%E4%BA%8C-%E7%BD%97%E7%BB%8D%E5%A8%81-4">4</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html#%E5%94%90%E8%BD%B6%E4%B8%89%E5%8D%81%E4%BA%8C-%E7%BD%97%E7%BB%8D%E5%A8%81-5">5</a>。</p></li>
<li><p><span id="唐轶二十八-罗隐-14"></span>
邺都罗绍威学隐为诗，自号其文为《偷江东集》。青州王师范遣使赍礼币，求一篇，隐以诗寄之曰：「盛业传家有宝刀，况闻余力更挥毫。腰间印绶黄金贵，卷内文章白雪高。宴罢佳宾吟凤藻，猎回诸将问龙韬。登坛甲子才三十，犹拟回头夺锦标。」王得诗大喜。昭宗欲以甲科处之，有大臣奏曰：「隐虽有才，然多轻易，明皇圣德，犹横遭讥谤，将相臣僚，岂能免乎凌轹？」帝问讥谤之词，对曰：「隐有《华清》诗曰：『楼殿层层佳气多，开元时节好笙歌。也知道德胜尧舜，争奈杨妃解笑何！』」其事遂寝。《唐诗纪事》六九。</p></li>
<li><p><span id="唐轶二十八-罗隐-15"></span>
罗隐字昭谏，新登县人也。祖知微，福唐县令。父修古，应《开元礼》。隐本名横，凡十上不中第，遂更名。初，从事湖南，历淮、润，皆不得意，乃归新登。及来谒王，惧不见纳，遂以所为《夏口》诗标于卷末，云「一个祢衡容不得，思量黄祖谩英雄」之句。王览之大笑，因加殊遇，复命简书辟之曰：「仲宣远托娄荆州，都缘乱世；夫子辟为鲁司寇，只为故乡。」隐曰：「是不可去矣。」简辞，孔目官章鲁风之词也。王初授镇海节度，时命沈崧草谢表，盛言浙西繁富，成以示隐，隐曰：「今浙西兵火之余，日不暇给，朝廷执政方切于贿赂，此表入，执政岂无意于要求邪？」乃请更之。其略曰：「天寒而麋鹿常游，日暮而牛羊不下。」朝廷见之曰：「此罗隐词也。」及为贺昭宗更名表曰：「上则虞舜之全文，右则姬昌之半字。」当时京师称为第一。隐性不喜军旅，唯与丞相杜建徽善。王初城西府，命宾僚巡览，顾谓上右曰：「百步一敌楼，足以言金汤之固。」隐徐曰：「敌楼不若内向。」及徐、许之乱，人皆以为先见。一日，隐寝疾，王亲临抚问，因题其壁云：「黄河信有澄清日，后代应难继此才。」隐起而续末句云：「门外旌旗屯虎豹，壁间章句动风雷。」隐由是以红纱罩覆其上。其后果无文嗣。隐累官钱唐县令，寻授镇海军掌书记、节度判官、盐铁发运使副，授著作上郎、司勋郎中，历迁谏议大夫、给事中，赐金紫。卒年七十七岁。所著《江南甲乙集》、《淮海寓言》及《谗书》、《后集》并行于世。初，新登鼍江常有二气亘于江上，昼夜不灭，及隐洎丞相杜建徽生，而二气不复见，识者以为文武秀气焉。《吴越备史》一。《唐才子传》九。《十国春秋》八四。</p></li>
<li><p><span id="唐轶二十八-罗隐-16"></span>
罗隐干符中举进士十上不第，黄巢乱，归依钱镠。及朱温篡，诏至，痛哭劝镠举义，镠不能从。温闻其名，以谏议大夫招之，不就，事镠终于著作佐郎。《鹤林玉露》乙编六。</p></li>
<li><p><span id="唐轶二十八-罗隐-17"></span>
初，节度判官罗隐劝王举兵讨梁，曰：「纵无成功，犹可退保杭越，自为东帝，奈何交臂事贼？」王以隐不遇于唐，有怨心，其言虽不能用，心甚义之。王不行。《吴越备史》一。《十国春秋》八四。</p></li>
<li><p><span id="唐轶二十八-罗隐-18"></span>
浙帅钱镠时，宣州叛卒五千余人送款，钱氏纳之，以为腹心。时罗隐在其幕下，屡谏，以谓敌国之人，不可轻信，浙帅不听。杭州新治城堞，楼橹甚盛，浙帅携寮客观之。隐指却敌，佯不晓曰：「设此何用？」浙帅曰：「君岂不知欲备敌邪？」隐谬曰：「审如是，何不向里设之？」浙帅大笑曰：「本欲拒敌，设于内何用？」对曰：「以隐所见，正当设于内耳。」盖指宣卒将为敌也。后浙帅巡衣锦城，武勇指挥使徐绾、许再思挟宣卒为乱，火青山镇，入攻中城，赖城中有备，绾等寻败，几于覆国。《梦溪笔谈》一三。</p></li>
<li><p><span id="唐轶二十八-罗隐-19"></span>
钱氏之有国也，应西湖之捕鱼者必日纳数斤，谓之使宅鱼。有终日不及其数者，必市为供之。民颇怨叹。一日，武肃大设一图，上画磻溪直钩之事，武肃指示，命罗隐赋诗，应声曰：「吕望当年展庙谟，直钩钓国更谁如。若教生在西湖上，也是须供使宅鱼。」武肃大笑，自是尽得蠲免。《闲谈录》（张本《说郛》一四、陶本《说郛》三二）。《十国春秋》八四。</p></li>
<li><p><span id="唐轶二十八-罗隐-20"></span>
见钱镠<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html#%E5%94%90%E8%BD%B6%E4%B8%89%E5%8D%81%E4%B9%9D-%E9%92%B1%E9%95%A0-19">19</a>。</p></li>
<li><p><span id="唐轶二十八-罗隐-21"></span>
罗隐与桐庐章鲁风齐名。钱武肃崛起，以鲁风善笔札，召为表奏孔目官，鲁风不就，执之。后以罗隐为钱唐令，惧而受命。因宴献诗云：「一个祢衡容不得，思量黄祖谩英雄。」自是始厚之。《古今诗话》（《诗话总龟》前集三七）。《唐诗纪事》六九。</p></li>
<li><p><span id="唐轶二十八-罗隐-22"></span>
见章鲁封<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html#%E5%94%90%E8%BD%B6%E4%B8%89%E5%8D%81%E4%B9%9D-%E7%AB%A0%E9%B2%81%E5%B0%81-1">1</a>。</p></li>
<li><p><span id="唐轶二十八-罗隐-23"></span>
罗隐，光化中犹佐两浙幕。同院沈嵩得新榜，封示隐，隐批一绝于纸尾曰：「黄土原边狡兔肥，矢如流电马如飞。灞陵老将无功业，犹忆当时夜猎归。」《唐摭言》一○。《古今诗话》（《诗话总龟》前集三八）。《唐诗纪事》六九。</p></li>
<li><p><span id="唐轶二十八-罗隐-24"></span>
罗隐，梁开平中累征夕郎不起，罗衮以小天倅大秋姚公使两浙，衮以诗赠隐曰：「平日时风好涕流，《谗书》虽盛一名休。寰区叹屈瞻天问，夷貊闻诗过海求。向夕便思青琐拜，近年寻伴赤松游。何当世祖从人望，早以公台命卓侯。」隐答曰：「昆仑水色九般流，饮即神仙憩即休。敢恨守株曾失意，始知缘木更难求。鸰原谩欲均余力，鹤发那堪问旧游。遥望北辰当上国，羡君归棹五诸侯。」《唐摭言》一○。</p></li>
<li><p><span id="唐轶二十八-罗隐-25"></span>
烈祖为政事仆射时，遣人聘越，问：「识罗给事否？」曰：「不识，亦未闻名。」越人曰：「四海知有罗江东，尔独拙于用乎？」对曰：「金牓上无名，所以不知也。」《江南余载》上。《唐诗纪事》六九。</p></li>
<li><p><span id="唐轶二十八-罗隐-26"></span>
见王维<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html#%E5%94%90%E8%BD%B6%E5%8D%81%E4%B8%89-%E7%8E%8B%E7%BB%B4-15">15</a>。</p></li>
<li><p><span id="唐轶二十八-罗隐-27"></span>
隐虽不以书显名，作行书尤有唐人典刑。观其《罗城记藳》诸帖，略无季世衰弱之习，盖自胸中所养，不为世俗浅陋所移尔。今御府所藏行书四。《宣和书谱》一一。</p></li>
<li><p><span id="唐轶二十八-罗隐-28"></span>
罗隐喜笔工苌凤，语之曰：「笔，文章货也。吾以一物助子取高价。」即赠雁头牋百幅。士夫闻之，怀金同价，或以彩罗大组换之。《龙须志》（《云仙杂记》三）。《唐才子传》九。</p></li>
<li><p><span id="唐轶二十八-罗隐-29"></span>
罗隐帽轻巧简便省朴，人窃倣学，相传为减样方平帽。《清异录》下。</p></li>
<li><p><span id="唐轶二十八-罗隐-30"></span>
罗隐为钱塘令，尝手植海棠一本于旧治庭前。王禹偁有诗赋之。《古今合璧事类备要》别集二九。</p></li>
<li><p><span id="唐轶二十八-罗隐-31"></span>
吴珙、吴顼、吴崧、皮光业、林升、罗隐、何萧、韩必居于吴兴长城之八座山，时号八友。《天中记》二〇。</p></li>
<li><p><span id="唐轶二十八-罗隐-32"></span>
闾丘方远，其先齐人婴之后也。父闰，不仕，以文学节行称。方远幼辨慧，学于庐州道士陈玄悟，寻传法箓于天台玉霄宫叶藏质。方远雅好儒学，每披卷得之趋，必曰：「葛稚川、陶隐居俱吾之师友也。」铨《太平经》为十三篇。景福庚戌岁，始居余杭大涤洞。初入谒王，谈庄老之义，逡巡而罢。退而叹曰：「彼英雄也，是不宜与谈玄虚之道者。」翌日入谒，遂陈《春秋》，因延之尽日。由是王厚加礼遇，重建天柱宫，俾以居之。王奏请赐紫，又勅赐号玄同先生。一日，王于城南楼命方远图形，前一夕，王梦方远驾鹤至，由是王益奇之。江东罗隐每就方远授子书，方远必瞑目而授，余无他论。门人夏隐言谓方远曰：「罗记室，令公上客，先生何不与之语？」方远曰：「隐才高性下，吾非授书，不欲及他事。」而隐亦尽师事之礼。《吴越备史》一。《十国春秋》八九。</p></li>
<li><p><span id="唐轶二十八-罗隐-33"></span>
谢皋父尝至新城，闻故老言：罗隐给事冢在县界徐邨之水坞，冢碣犹存，梁开平四年沈崧志。《研北杂志》下。</p></li>
</ol>
</div>
<div id="皮日休" class="section level2">
<h2>
<span class="header-section-number">79.2</span> 皮日休<a class="anchor" aria-label="anchor" href="#%E7%9A%AE%E6%97%A5%E4%BC%91"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十八-皮日休-1"></span>
咸通中，进士皮日休进书两通。其一请以《孟子》为学科，其略云：「臣闻圣人之道，不过乎经；经之降者，不过乎史；史之降者，不过乎子；子不异道者，孟子也。舍是而诸子者，必斥乎经史，为圣人之贼也云云。」文多不载。请废《庄》、《列》之书，以《孟子》为主，有能通其义者，其科选请同明经也。其二请以韩文公愈配飨太学，其略曰：「臣闻圣人之道，不过乎求用。用于生前，则一时可知也。用于死后，则万世可知也云云。」又云：「孟子、荀卿翼辅孔道，以至于文中子。文中子之道旷矣，其几于室授者，唯韩愈焉。蹴及杨、墨，蹂践释、老，故得孔道炳然如日星焉。吾唐以来，一人而已。苟不得在二十一贤之数列，则典礼未为备也。」日休先字逸少，后字袭美，襄阳竟陵人也。业文，隐鹿门山，号醉吟先生，窃比大圣。榜未及第，礼部侍郎郑愚以其貌不扬，戏之曰：「子之才学甚富，如一日何？」休对曰：「侍郎不可以一日废二日。」谓不以人废言也。举子咸推伏之。官至国子博士。寓苏州，与陆龟蒙为文友。著《文薮》十卷、《皮子》三卷，人多传之。黄寇中遇害。其子为钱尚父吴越相。《北梦琐言》二。又《广记》四九九引。《唐语林》二。</p></li>
<li><p><span id="唐轶二十八-皮日休-2"></span>
皮日休，南海郑愚门生。春关内尝宴于曲江，醉寝于别榻，衣囊书笥，罗列旁侧，率皆新饰。同年崔昭符，镣之子，因蔑视之，亦醉，更衣。见日休，谓其素所熟狎者，即固问，且欲戏之。日休童仆剧前呼之，昭符知日休也，曰：「勿呼之，渠方宗会矣。」以其橐笥皆皮。时人传之，以为口实。《玉泉子》。又《广记》二六五引。《唐语林》七。</p></li>
<li><p><span id="唐轶二十八-皮日休-3"></span>
东都留守刘允章，文学之宗，气颇高介，后进循常之士，罕有敢及门者。咸通中，自礼部侍郎授鄂州观察使。明年皮日休登第，将归觐于苏台，路由江夏，因投刺焉。刘待之甚厚，至于饔饩有加等，留连累日，仍致宴于黄鹤楼以命之。监军使与参佐悉集，后日休方赴召，已酒酣矣。既登楼，刘以其末至，复乘酒应命，心薄之。及酒数行，而日休吐论纷扰，顿亡礼敬，刘作色谓曰：「吴儿勿恃蕞尔之才，且可主席。」日休答曰：「大夫岂南岳诸刘乎，何倨贵如是？」刘大怒，戟手遥指而诟曰：「皮日休，知鹦鹉洲是祢衡死处无？」日休不敢答，但嵬峨如醉，掌客者扶出。翌日微服而遁于浙左。《三水小牍》（《广记》二六五）。</p></li>
<li><p><span id="唐轶二十八-皮日休-4"></span>
日休尝游江湖间。时刘允章镇江夏，幕中有穆判官者，允章亲也，或谮日休薄焉。允章素使酒，一旦方宴，忽怒曰：「君何以薄穆判官乎？君知身之所来否？鹦鹉洲在此，即黄祖沉祢衡之所也。」举席为之惧，日休雨涕而已。《玉泉子》。又《广记》二六五引。</p></li>
<li><p><span id="唐轶二十八-皮日休-5"></span>
皮日休，字袭美。唐咸通十年为郡从事，居官才一月，陆鲁望以所业见之，自此交从甚密，更迭唱和，无虑数百篇，总目之曰《松陵集》。松陵，吴江别名也。日休自有著述，号《鹿门子书》。《中吴纪闻》三。</p></li>
<li><p><span id="唐轶二十八-皮日休-6"></span>
黄巢令皮日休作谶词，云：「欲知圣人姓，田八二十一；欲知圣人名，果头三屈律。」巢大怒，盖巢头丑，掠鬓不尽，疑三屈律之言是其讥也。遂及祸。《南部新书》丁。《唐诗纪事》六四。《唐才子传》八。</p></li>
<li><p><span id="唐轶二十八-皮日休-7"></span>
唐皮日休笃信释典，以平等报应自然为佛果。值广明之乱，伪授翰林学士，被害，处之恬然。《该闻录》（《类说》一九）。　案：《老学庵笔记》一〇辨《该闻录》之说，曰：「日休未尝陷贼为其翰林学士被诛也。」</p></li>
<li><p><span id="唐轶二十八-皮日休-8"></span>
唐皮日休尝谒归仁绍，数往而不得见。皮既心有所慊，而动形于言，因作《咏龟》诗：「硬骨残形知几秋，尸骸终不是风流。顽皮死后钻须遍，都为平生不出头。」时仁绍亦有诸子佾、系，与日休同在场中，随即闻之，因伺其复至，乃于刺字皮姓之下题诗授之，曰：「八片尖裁浪作毬，火中爆了水中揉。一包闲气如长在，惹踢招拳卒未休。」时人以为日休虽轻俳，而仁绍亦浮薄矣。《广记》二五七。《大酒清话》（《类说》五五）。《唐诗纪事》六四。</p></li>
<li><p><span id="唐轶二十八-皮日休-9"></span>
皮日休曾谒归融尚书，不见，因撰《夹蛇龟赋》，讥其不出头也，而归氏子亦撰《皮靸鞋赋》，递相谤诮。皮生后为湖南军倅，亦甚傲诞，自号间气布衣，庄布以长书责之，行于世也。《北梦琐言》七。《唐摭言》一○。</p></li>
<li><p><span id="唐轶二十八-皮日休-10"></span>
庄布访皮日休不遇，因以书疏其短失，世颇传其文。日休子光邺尝为吴越王使江南，辄问江表何人近文最高，或对曰：「近世无闻，惟庄布赠皮日休书，家藏一本。」光邺大惭。《江南余载》下。</p></li>
<li><p><span id="唐轶二十八-皮日休-11"></span>
皮日休，历太常博士，后从巢寇遇祸。子光业，为吴越丞相。子文璨，任元帅判官，入京为太仆少卿卒。子子猷，猷字仲卿，祥符八年御前进士。《南部新书》癸。</p></li>
</ol>
</div>
<div id="陆龟蒙" class="section level2">
<h2>
<span class="header-section-number">79.3</span> 陆龟蒙<a class="anchor" aria-label="anchor" href="#%E9%99%86%E9%BE%9F%E8%92%99"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十八-陆龟蒙-1"></span>
唐吴郡陆龟蒙，字鲁望，旧名族也。其父宾虞，进士甲科，浙东从事侍御史，家于苏台。龟蒙幼精六籍，弱冠攻文。与颜荛、皮日休、罗隐、吴融为益友。性高洁，家贫思养亲之禄，与张搏为吴兴、庐江二郡倅。著《吴兴实录》四十卷、《松陵集》十卷、《笠泽丛书》五卷。丞相李公蔚、卢公携景重之。罗给事寄陆龟蒙诗云：「龙楼李丞相，昔岁仰高文。黄阁今无主，青山竟不焚。」盖尝有征聘之意。唐末以左拾遗授之，诏下之日，疾终。光化三年，赠右补阙。吴侍郎融传贻史，右补阙韦庄撰诔文，相国陆希声撰碑文，给事中颜荛书，皮日休博士为诗。皮寇死浙中。方干诗名著于吴中，陆未许之，一旦顿作诗五十首，装为方干新制，时辈吟赏降仰。陆谓曰：「此乃下官效方干之作也，方诗在模范中尔。」句奇意精，识者亦然之。《北梦琐言》六。又《广记》二三五引。《南部新书》（《诗话总龟》前集二八）。《唐语林》四。《唐诗纪事》六四。</p></li>
<li><p><span id="唐轶二十八-陆龟蒙-2"></span>
陆龟蒙，字鲁望，三吴人也。幼而聪悟，文学之外，尤善谈笑，常体江、谢赋事，名振江左。居于姑苏，藏书万余卷。诗篇清丽，与皮日休为唱和之友；有集十卷，号曰《松陵集》。中和初，遘疾而终，颜荛给事为文志其墓，吴子华奠文千余言，略曰：大风吹海，海波沦涟，涵为子文，无隅无边。长松倚雪，枯枝半折，挺为子文，直上巅绝。风下霜晴，寒钟自声，发为子文，铿锵杳清。武陵深闻，川长昼白，间为子文，渺茫岑寂。豕突鲸狂，其来莫当。云沉鸟没，其去倏忽。腻若凝脂，软于无骨。霏漠漠，澹涓涓。春融冶，秋鲜妍。触即碎，潭下月，拭不灭，玉上烟。《唐摭言》一○。《唐诗纪事》六四。</p></li>
<li><p><span id="唐轶二十八-陆龟蒙-3"></span>
龟蒙善为赋，绝妙。人有收得《赋林》，皆缀缉属对，差次比拟，凡数首有题而未就，其用工如此。《谈苑》（《吴郡志》二一）。</p></li>
<li><p><span id="唐轶二十八-陆龟蒙-4"></span>
木兰堂在郡治后。《岚斋录》云：唐张抟自湖州刺史移苏州，于堂前大植木兰花，当盛开时，燕郡中诗客，即席赋之。陆龟蒙后至，张联酌浮之，龟蒙径醉，彊执笔题两句云：「洞庭波浪渺无津，日日征帆送远人。」颓然醉倒。抟命他客续之，皆莫详其意。既而龟蒙稍醒，援毫卒其章曰：「几度木兰船上望，不知元是此花身。」遂为一时绝唱。《吴郡志》六。　案：此诗一说为李商隐作。参见李商隐<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html#%E5%94%90%E8%BD%B6%E4%BA%8C%E5%8D%81%E4%BA%8C-%E6%9D%8E%E5%95%86%E9%9A%90-7">7</a>。</p></li>
<li><p><span id="唐轶二十八-陆龟蒙-5"></span>
甫里先生陆龟蒙嗜茶荈，置小园于顾渚山下，岁入茶租，薄为瓯蚁之费，自为《品第》一篇，继《茶经》、《茶诀》之后。《古今事文类聚》续集一二。</p></li>
<li><p><span id="唐轶二十八-陆龟蒙-6"></span>
陆龟蒙居震泽之南，巨积庄产，有鬭鸭一栏，颇极驯养。一旦有驿使过，挟弹毙其尤者。于是龟蒙谐而骇之，曰：「此鸭能人语。」复归家，少顷，手一表本，云：「见待附苏州上进，使者毙之何也？」使人恐，尽与橐中金，以糊其口，龟蒙始焚其章，接以酒食。使者俟其稍悦，方请其人语之由。曰：「能自呼其名。」使者愤且笑，拂袖上马。复召之，尽还其金。曰：「吾戏之耳。」《南部新书》丁。《葆光录》二。《谈苑》（《吴郡志》二九、《类说》五三）。《中吴纪闻》一。《唐诗纪事》六四。</p></li>
<li><p><span id="唐轶二十八-陆龟蒙-7"></span>
陆龟蒙谭谑有味，居笠泽，有一竹禅床常用偃憩。时十月，天已寒，侍童忘施氊褥，龟蒙已坐，急起呼曰：「此节目翁须是与些衣服，不然，他寒我也寒。」《清异录》下。</p></li>
<li><p><span id="唐轶二十八-陆龟蒙-8"></span>
昆山白莲花寺，乃陆鲁望舍宅之所，后有祠堂，像设皆当时物。咸淳中，盛氏子醉游寺中，因仆其像于水，则满腹皆鲁望平生诗文亲藳也。寺僧颂于郡，时太守倪普亦怒之，遂从徒坐，而更塑其像。虽可少雪天随之辱，然无复当时之腹藳矣。《齐东野语》一五。</p></li>
</ol>
</div>
<div id="孙-发" class="section level2">
<h2>
<span class="header-section-number">79.4</span> 孙　发<a class="anchor" aria-label="anchor" href="#%E5%AD%99-%E5%8F%91"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十八-孙发-1"></span>
孙发，吴人，举百篇科。皮日休赠以诗云：「百篇宫体喧金屋，一日官衔下玉除。」陆龟蒙亦云：「直应天授与诗情，百咏惟消一日成。」其见推当时如此。后未有继之者。《吴郡志》二五。</li>
</ol>
</div>
<div id="高-蟾" class="section level2">
<h2>
<span class="header-section-number">79.5</span> 高　蟾<a class="anchor" aria-label="anchor" href="#%E9%AB%98-%E8%9F%BE"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十八-高蟾-1"></span>
进士高蟾诗思虽清，务为奇险，意疏理寡，实风雅之罪人。薛许州谓人曰：「倘见此公，欲赠其掌。」然而落第诗曰：「天上碧桃和露种，日边红杏倚云栽。芙蓉生在秋江上，不向春风怨未开。」盖守寒素之分，无躁竞之心，公卿间许之。先是胡曾有诗曰：「翰苑何时休嫁女，文章早晚罢生儿。上林新桂年年发，不许平人折一枝。」罗隐亦多怨刺，当路子弟忌之。由是渤海策名也。《北梦琐言》七。又《广记》一九九引。</p></li>
<li><p><span id="唐轶二十八-高蟾-2"></span>
高蟾累举不第，有诗云：「月桂数条榰白日，天门几扇锁明时。阳春发处无根蒂，凭仗东风次第吹。」怨而切。又《下第上王司马侍郎》诗云：「天上碧桃和露种，日边红杏倚云栽。芙蓉生在秋江上，独向秋风怨未开。」人颇怜其意。明年李昭知举，遂擢第。《诗史》（《诗话总龟》前集四四）。《唐才子传》九。</p></li>
</ol>
</div>
<div id="郑-隐" class="section level2">
<h2>
<span class="header-section-number">79.6</span> 郑　隐<a class="anchor" aria-label="anchor" href="#%E9%83%91-%E9%9A%90"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十八-郑隐-1"></span>
郑隐者，其先闽人，徙居循阳，因而耕焉。少为律赋，辞格固寻常。咸通末，小魏公沆自阙下黜州佐，于时循人稀可与言者，隐贽谒之，沆一见甚慰意，自是日与之游。隐年少懒于事，因傲循官寮，由是犯众怒，故责其逋租，系之非所。沆闻大怒，以钱代隐输官，复延之上席。未几，沆以普恩还京，命隐偕行。隐禀性趦趄，沆之门吏家仆靡不恶之，往往呼为乞索儿，沆待之如一。行次江陵，隐狎游多不馆宿，左右争告，沆召隐征辩，隐以实对，沆又资以财帛，左右尤不测也。行至商颜，诏沆知贡举。时在京骨肉闻沆携隐，皆以书止之。沆不能舍，遂令就策试，然与诸亲约止于此耳。暨榜除之夕，沆巡廊自呼隐者三四，矍然顿气而言曰：「郑隐，崔沆不与了，却更有何人肯与之！」一举及第。然隐远人，素无关外名，足不迹先达之门，既及第而益孤。上过关䜩，策蹇出京，槃桓淮浙间。中和末，郑续镇南海，辟为从事，诸同舍皆以无素知，闻隐自谓有科第志，无复答。既赴辟，同舍皆不睦，续不得已，致隐于外邑。居岁余，又不为宰君所礼。会续欲贡士，以幕内无名人，迎隐尸之。其宰君谓隐恨且久，仇之必矣，遂于饯送筵置鸩，隐大醉，吐血而卒。《唐摭言》九。</li>
</ol>
</div>
<div id="章-碣" class="section level2">
<h2>
<span class="header-section-number">79.7</span> 章　碣<a class="anchor" aria-label="anchor" href="#%E7%AB%A0-%E7%A2%A3"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十八-章碣-1"></span>
章碣，不知何许人，或曰孝标之子。咸通末，以篇什著名。干符中，高侍郎湘自长沙携邵安石至京及第，碣赋「东都望幸」以刺之。复为《焚书坑》诗曰：「竹帛烟销帝业虚，昔年曾是祖龙居。坑灰未冷关东乱，刘项从来不读书。」《唐摭言》一○。</p></li>
<li><p><span id="唐轶二十八-章碣-2"></span>
见邵安石<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html#%E5%94%90%E8%BD%B6%E4%BA%8C%E5%8D%81%E5%85%AB-%E9%82%B5%E5%AE%89%E7%9F%B3-1">1</a>。</p></li>
</ol>
</div>
<div id="罗-虬" class="section level2">
<h2>
<span class="header-section-number">79.8</span> 罗　虬<a class="anchor" aria-label="anchor" href="#%E7%BD%97-%E8%99%AC"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十八-罗虬-1"></span>
唐咸通中，举人李云翰行《口脂赋》。又罗虬诗云：「窗前远岫悬生碧，帘外残霞挂熟红。」又李罕《披云雾见青天》诗：「颜回似青天。」皆遭主司庭责面遣。《广记》二六一。</p></li>
<li><p><span id="唐轶二十八-罗虬-2"></span>
见刘允章<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html#%E5%94%90%E8%BD%B6%E4%BA%8C%E5%8D%81%E4%BA%94-%E5%88%98%E5%85%81%E7%AB%A0-5">5</a>。</p></li>
<li><p><span id="唐轶二十八-罗虬-3"></span>
罗虬辞藻富赡，与宗人隐、邺齐名。咸通、干符中，时号三罗。广明庚子乱后，去从鄜州李孝恭。籍中有红儿者，善肉声，常为贰车属意。会贰车聘邻道，虬请红儿歌而赠之缯彩。孝恭以副车所贮，不令受所贶。虬怒，拂衣而起，诘旦，手刃。绝句百篇，号比红诗，大行于时。《唐摭言》一○。又《广记》二七三引、《诗话总龟》前集二九引。《唐诗纪事》六九。</p></li>
<li><p><span id="唐轶二十八-罗虬-4"></span>
罗虬累举不第，务于躁进，因罢举，依于宦官。典台州，昼锦也，常以展墓，勉谒邑宰，横笏傲然。宰曰：「某虽尘吏，不达事体，然使君岂不看松柏下人乎？」讥其无桑梓之敬，曾武人之不若也。虬有俊才，尝见雕阴官妓《比红儿诗》，他无闻也。《北梦琐言》一三。</p></li>
<li><p><span id="唐轶二十八-罗虬-5"></span>
罗虬撰花九锡：一、重顶幄障风；二、新诗咏；三、甘泉浸；四、美醑赏；五、雕文台座安置；六、书画写；七、艳曲翻；八、金错刀剪折；九、玉缸贮。《延漏录》（陶本《说郛》三二）。</p></li>
</ol>
</div>
<div id="李山甫" class="section level2">
<h2>
<span class="header-section-number">79.9</span> 李山甫<a class="anchor" aria-label="anchor" href="#%E6%9D%8E%E5%B1%B1%E7%94%AB"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十八-李山甫-1"></span>
见张孜<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html#%E5%94%90%E8%BD%B6%E4%BA%8C%E5%8D%81%E5%85%AB-%E5%BC%A0%E5%AD%9C-1">1</a>。</p></li>
<li><p><span id="唐轶二十八-李山甫-2"></span>
咸通中，数举进士，被黜，依魏博乐彦祯幕府。因乐祸，且怨中朝大臣，导彦祯子从训伏兵杀王铎，劫其家。尝有诗云：「劝君莫用夸头角，梦里输赢总未真。」讥执政也。巢寇之乱，翰林待诏王遨者，北游在邺，山甫遇于道观，谓曰：「幽兰绿水，可得闻乎？」遨应命奏之。曲终潸然曰：「忆在咸通，玉亭秋夜，供奉至尊，不意流离至此也。」山甫赋诗曰：「幽兰绿水耿清音，叹惜先生枉用心。世上几时曾好古？人前何必独霑襟。」句未成，山甫亦自黯然，悲其不遇也。《唐诗纪事》七〇。《南部新书》丁。《诗话总龟》前集四四。《全唐诗录》（《五代诗话》二）。参看王敬傲1。</p></li>
<li><p><span id="唐轶二十八-李山甫-3"></span>
李山甫美姿容，发长五尺余，凡沐后，令二婢捧金盘承而梳之。有客造焉，见理发，趋出，疑其妇，山甫连呼，方悟也。《牧竖闲谈》（《类说》五二）。</p></li>
</ol>
</div>
<div id="孙-棨" class="section level2">
<h2>
<span class="header-section-number">79.10</span> 孙　棨<a class="anchor" aria-label="anchor" href="#%E5%AD%99-%E6%A3%A8"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十八-孙棨-1"></span>
王团儿，前曲自西第一家也。昨车驾反正，朝官多居此。己为假母，有女数人。长曰小润，字子美，少时颇籍籍者。小天崔垂休名胤，本字似之，及第时年二十。变化年溺惑之，所费甚广。尝题记于小润髀上，为山所见，名就，今字衮求，近白小求，宰临晋。赠诗曰：「慈恩塔下亲泥壁，滑腻光华玉不如。何事博陵崔四十，金陵腿上逞欧书？」垂休本第四十，后改为四十一，即崔四十崔相也。次曰福娘，字宜之，甚明白，丰约合度，谈论风雅，且有体裁。故天官崔知之侍郎尝于筵上与诗曰：名澹，赠诗方在内庭。「怪得清风送异香，娉婷僊子曳霓裳。惟应错认偷桃客，曼倩曾为汉侍郎。」时为内庭月部侍郎。次曰小福，字能之，虽乏风姿，亦甚慧黠。予在京师，与群从少年习业，或倦闷时，同诣此处，与二福环坐，清谈雅饮，尤见风态。予尝赡宜之诗曰：「彩翠僊衣红玉肤，轻盈年在破瓜初。霞杯醉劝刘郎饮，云髻慵邀阿母梳。不怕寒侵缘带宝，每忧风举倩持裾。谩图西子晨妆样，西子元来未得如。」得诗甚多，颇以此诗为称惬，持诗于牕左红墙请予题之，及题毕，以未满壁，请更作一两篇，且见戒无艳。予因题三绝句，如其自述，其一曰：「移壁回牕费几朝，指环偷解薄兰椒。无端鬭草输邻女，更被拈将玉步摇。」其二曰：「寒绣红衣饷阿娇，新团香兽不禁烧。东邻起样裙腰阔，刺蹙黄金线几条。」其三曰：「试共卿卿戏语麤，画堂连遣侍儿呼。寒肌不奈金如意，白獭为膏郎有无。」尚校数行未满，翼日诣之，忽见自札后宜之题诗曰：「苦把文章邀劝人，吟看好个语言新。虽然不及相如赋，也直黄金一二斤。」宜之每宴洽之际，常惨然郁悲，如不胜任，合坐为之改容，久而不已。静询之，答曰：「此踪迹安可迷而不返耶？又何计以返？每思之，不能不悲也。」遂呜咽久之。他日忽以红笺授予，泣且拜，视之，诗曰：「日日悲伤未有图，懒将心事话凡夫。非同覆水应收得，只问僊郎有意无。」余因谢之曰：「甚知幽旨，但非举子所宜，何如？」又泣曰：「某幸未系教坊籍，君子倘有意，一二百金之费尔。」未及答，因授予笔，请和其诗。予题其笺后曰：「韶妙如何有远图，未能相为信非夫。泥中莲子虽无染，移入家园未得无。」览之因泣，不复言，自是情意顿薄。其夏，予东之洛，或醵饮于家，酒酣，数相嘱曰：「此欢不知可继否？」因泣下。洎冬初还京，果为豪者主之，不复可见。曲中诸子，多为富豪辈日输一缗于母，谓之买断。但未免官使，不复祗接于客。至春上巳日，因与亲知禊于曲水，闻邻棚丝竹，因而视之，西座一紫衣，东座一缞麻，北座者遍出甲反麻衣，对米盂为纠，其南二妓，乃宜之与母也。因于棚后候其女佣以询之，曰：「宣阳彩缬舖张言为街使郎官置宴，张即宜之所主也。」时街使令坤为敬瑄，二缞盖在外艰耳。及下棚，复见女佣曰：「来日可到曲中否？」诘旦诣其里，见能之在门，因邀下马，予辞以他事，立乘与语。能之团红巾掷予曰：「宜之诗也。」舒而题诗曰：「久赋恩情欲托身，已将心事再三陈。泥莲既没移栽分，今日分离莫恨人。」予览之，怅然驰回，且不复及其门。每念是人之慧性可喜也。常语予：「本解梁人也，家与一乐工邻，少小常依其家学针线，诵歌诗。总角为人所误，聘一过客，云入京赴调选。及挈至京，置之于是，客绐而去。初是家以亲情，接待甚至。累月后乃逼令学歌令，渐遣见宾客。寻为计巡辽所嬖，韦宙相国子及衞增常侍子所娶，输此家不啻千金矣。间者亦有兄弟相寻，便欲论夺。某量其兄力轻势弱不可夺，无奈何谓之曰：『某亦失身矣，必恐徒为。』因尤其家得数百金与兄，乃恸哭永诀而去。」每遇宾客话及，呜咽久之。《北里志》。</p></li>
<li><p><span id="唐轶二十八-孙棨-2"></span>
刘泰娘，北曲内小家女也。彼曲素无高远者，人不知之。乱离之春，忽于慈恩寺前见曲中诸妓同赴曲江宴，至寺侧下车而行，年齿甚妙，粗有容色。时游者甚众，争往诘之，以居非其所，久乃低眉。及细询之，云：「门前一樗树子。」寻遇暮雨，诸妓分散。其暮，予有事北去，因过其门，恰遇犊车返矣，遂题其舍曰：「寻常凡木最轻樗，今日寻樗桂不如。汉高新破咸阳后，英俊奔波遂吃虚。」同游人闻知，诘朝诣之者结驷于门矣。《北里志》。</p></li>
</ol>
</div>
<div id="欧阳澥" class="section level2">
<h2>
<span class="header-section-number">79.11</span> 欧阳澥<a class="anchor" aria-label="anchor" href="#%E6%AC%A7%E9%98%B3%E6%BE%A5"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十八-欧阳澥-1"></span>
见章孝标<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html#%E5%94%90%E8%BD%B6%E4%BA%8C%E5%8D%81-%E7%AB%A0%E5%AD%9D%E6%A0%87-1">1</a>。</p></li>
<li><p><span id="唐轶二十八-欧阳澥-2"></span>
欧阳澥者，四门之孙也，薄有辞赋，出入场中仅二十年。善和韦中令在合下，澥即行卷及门，凡十余载，未尝一面，而澥庆吊不亏。韦公虽不言，而心念其人。中和初，公随驾至西川，命相，时澥寓居汉南，公访知行止，以私书令襄帅刘巨容，俾澥计偕。巨容得书大喜，待以厚礼，首荐之外，资以千余缗，复大䜩于府幕。既而撰日遵路，无何，一夕心痛而卒。巨容因籍澥答书，既呈于公，公览之怃然，因曰：「十年不见，灼然不错！」《唐摭言》一〇。又《广记》一五八引。《唐诗纪事》六七。</p></li>
</ol>
</div>
<div id="孙-樵" class="section level2">
<h2>
<span class="header-section-number">79.12</span> 孙　樵<a class="anchor" aria-label="anchor" href="#%E5%AD%99-%E6%A8%B5"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十八-孙樵-1"></span>
孙樵送茶与焦刑部，书云：「晚甘侯十五人遣侍斋阁，此徒皆请雷而摘，拜水而和，盖建阳丹山碧水之乡，月涧云龛之品，慎勿贱用之。」《清异录》下。</p></li>
<li><p><span id="唐轶二十八-孙樵-2"></span>
孙樵为史书曰「墨兵渎」。《海录碎事》一八。</p></li>
</ol>
</div>
<div id="蒋-凝" class="section level2">
<h2>
<span class="header-section-number">79.13</span> 蒋　凝<a class="anchor" aria-label="anchor" href="#%E8%92%8B-%E5%87%9D"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十八-蒋凝-1"></span>
蒋凝，江东人，工于八韵，然其形不称名。随计途次襄阳，谒徐商相公，疑其假手，因试《岘山怀古》一篇。凝于客次赋成，尤得意。时温飞卿居幕下，大加称誉。《唐摭言》七、五。</p></li>
<li><p><span id="唐轶二十八-蒋凝-2"></span>
干符中，蒋凝应宏辞，为赋止及四韵，遂曳白而去。试官不之信，逼请所试，凝以实告。既而比之诸公，凝有得色，试官叹息久之。顷刻之间，播于人口。或称之曰：「白头花钿满面，不若徐妃半妆。」《唐摭言》一○。又《广记》一八三引。</p></li>
<li><p><span id="唐轶二十八-蒋凝-3"></span>
蒋凝侍郎亦有人物，每到朝士家，人以为祥瑞，号水月观音。《北梦琐言》五。</p></li>
</ol>
</div>
<div id="程-贺" class="section level2">
<h2>
<span class="header-section-number">79.14</span> 程　贺<a class="anchor" aria-label="anchor" href="#%E7%A8%8B-%E8%B4%BA"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十八-程贺-1"></span>
唐崔亚郎中典眉州，程贺以乡役差充厅子。其弟在州（曾）〔曹〕为小书吏。崔公见贺风味有似儒生，因诘之曰：「尔公读书乎？」贺降阶对曰：「薄涉艺文。」崔公指一物，俾其赋咏，雅有意思，处分令归。选日装写所业执贽，甚称奖之。俾称进士，依崔之门，更无他岐。凡二十五举及第。每入京，馆于博陵之第，常感提拔之恩。亚卒之日，贺为崔公缞服三年，人皆美之。《北梦琐言》一一。又《广记》一八三引。《唐诗纪事》六七。</p></li>
<li><p><span id="唐轶二十八-程贺-2"></span>
程贺员外因咏君山得名，时人呼为「程君山」。《鉴诫录》九。《唐诗纪事》六七。</p></li>
</ol>
</div>
<div id="狄归昌" class="section level2">
<h2>
<span class="header-section-number">79.15</span> 狄归昌<a class="anchor" aria-label="anchor" href="#%E7%8B%84%E5%BD%92%E6%98%8C"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十八-狄归昌-1"></span>
唐狄归昌右丞爱与僧游，每诵前辈诗云：「因过竹院逢僧话，略得浮生半日闲。」其有服紫袈裟者，乃疏之。《北梦琐言》一〇。</p></li>
<li><p><span id="唐轶二十八-狄归昌-2"></span>
唐僖宗幸蜀，有词人于马嵬驿题诗云：「马嵬烟柳正依依，重见鸾舆幸蜀归。泉下阿蛮应有语，这回休更泥杨妃。」不出名氏，人仰奇才。此即侍郎狄归昌诗也。　《抒情诗》（《广记》二〇〇）。又《诗话总龟》前集一引。《唐诗纪事》七一。　案：《鉴诫录》八作罗隐诗。</p></li>
</ol>
</div>
<div id="李-茵" class="section level2">
<h2>
<span class="header-section-number">79.16</span> 李　茵<a class="anchor" aria-label="anchor" href="#%E6%9D%8E-%E8%8C%B5"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十八-李茵-1"></span>
进士李茵，襄阳人。尝游苑中，见红叶自御沟流出，上题诗云：「流水何太急，深宫尽日闲。殷勤谢红叶，好去到人间。」茵收贮书囊。后僖宗幸蜀，茵奔窜南山民家，见一宫娥，自云宫中侍书，名云芳子。有才思，茵与之款接。因见红叶，叹曰：「此妾所题也。」同行诣蜀，具述宫中之事。及绵州，逢内官田大人识之，曰：「书家何得在此？」逼令上马，与之前去。李甚怏怅。其夕，宿逆旅，云芳复至。曰：「妾已重赂中官，求得从君矣。」乃与归襄阳。数年，李茵疾瘠，有道士言其面有邪气。云芳子自陈：往年绵竹相遇，实已自经而死。感君之意，故相从耳。人鬼殊途，何敢贻患于君。置酒赋诗，告辞而去矣。《北梦琐言》（《广记》三五四）。此较《北梦琐言》九所载详细。　案：宫女叶上题诗，又见顾况<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html#%E5%94%90%E8%BD%B6%E5%8D%81%E5%85%AB-%E9%A1%BE%E5%86%B5-4">4</a>、<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html#%E5%94%90%E8%BD%B6%E5%8D%81%E5%85%AB-%E9%A1%BE%E5%86%B5-5">5</a>。</li>
</ol>
</div>
<div id="高-测" class="section level2">
<h2>
<span class="header-section-number">79.17</span> 高　测<a class="anchor" aria-label="anchor" href="#%E9%AB%98-%E6%B5%8B"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十八-高测-1"></span>
唐高测，彭州人，聪明博识，文翰纵横。至于天文历数，琴棋书画，长笛胡琴，率皆精巧，乃梁朝朱异之流。尝谒高燕公上启事，自序其要云：「读书万卷，饮酒百杯。」燕公曰：「万卷书不易征诘，百杯酒得以奉试。」乃饮以酒，果如所言。僖皇帝幸蜀，因进所著书，除秘校。卒于威胜军节度判官也。《北梦琐言》五。</li>
</ol>
</div>
<div id="李凝古" class="section level2">
<h2>
<span class="header-section-number">79.18</span> 李凝古<a class="anchor" aria-label="anchor" href="#%E6%9D%8E%E5%87%9D%E5%8F%A4"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十八-李凝古-1"></span>
李凝古，给事中损之子。冲幼聪敏绝伦，工为燕许体文。中和中，从彭门时溥，溥令制露布进黄巢首级。凝古辞学精敏，义理该通，凡数千言，冠绝一时，天下仰风。无何，溥奏诸将各领一麾，凝古获濡润而不之谢，溥因兹减薄。《唐摭言》一○。</li>
</ol>
</div>
<div id="张-孜" class="section level2">
<h2>
<span class="header-section-number">79.19</span> 张　孜<a class="anchor" aria-label="anchor" href="#%E5%BC%A0-%E5%AD%9C"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十八-张孜-1"></span>
懿宗之代，有处士张孜，本京兆人，躭酒如狂，好诗成癖，然于吟讽终昧风骚，尔来二十余年不成卷轴。孜与李山甫友善，常为山甫鄙之。张乃图写李白真仪，日夕虔祷。忽梦一人自天降下，飒曳长裾，是夕星月晃然，当庭而坐，与孜对酌，论及歌诗。孜问姓名，自云李白，孜因备得其要，白亦超然上升。孜后所吐篇章，悉干教化，当时诗者稍稍善之。有《遇雪》云：「长安大雪天，鸟雀难相觅。其中豪贵家，捣椒泥四壁。到处生红炉，周回下罗幂。暖手调金丝，蘸甲斟琼液。醉唱玉尘飞，困融香汗滴。岂知饥寒人，脚手生皴劈。」又《庚子年遇赦》云：「时清无大赦，何以安天下。直到赤眉来，始寻黄纸写。草草蠲赋舆，忙忙点兵马。天子自蒙尘，何曾济孤寡？」又驾在蜀日，孜著杂言数篇，伤时颇切，其一首两联云：「只爱轻与肥，不忧贫与贱。著牙卖朱紫，断钱赊举选。」返驾还京之后，相府遣人捕之，孜乃易姓越淮而去。《鉴诫录》九。《唐诗纪事》六七。</li>
</ol>
</div>
<div id="秦韬玉" class="section level2">
<h2>
<span class="header-section-number">79.20</span> 秦韬玉<a class="anchor" aria-label="anchor" href="#%E7%A7%A6%E9%9F%AC%E7%8E%89"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十八-秦韬玉-1"></span>
秦韬玉应进士举，出於单素，屡为有司所斥。京兆尹杨损奏复等列，时在选中。明日将出牓，其夕忽叩试院门，大声曰：「大尹有帖！」试官沈光发之，曰：「闻解牓内有人曾与路岩作文书者，仰落下。」光以韬玉为问，损判曰：「正是此。」《唐语林》七。</p></li>
<li><p><span id="唐轶二十八-秦韬玉-2"></span>
秦韬玉，京兆人，父为左军军将。韬玉有词藻，亦工长短歌，有《贵公子行》曰：「阶前莎毯绿不卷，银龟喷香挽不断。乱花织锦柳撚线，妆点池台画屏展。主人功业传国初，六亲联络驰朝车。鬭鸡走狗家世事，抱来皆佩黄金鱼。却笑书生把书卷，学得颜回忍饥面。」然慕柏耆为人，至于躁进。驾幸西蜀，为田令孜擢用，未期岁，官至丞郎，判盐铁，特赐及第。《唐摭言》九。</p></li>
<li><p><span id="唐轶二十八-秦韬玉-3"></span>
秦韬玉出入大阉田令孜之门。车驾幸蜀，韬玉已拜丞郎，判鹾。及小归公主文，韬玉准敕放及第，仍编入其年榜中。韬玉置书谢新人，呼同年，略曰：「三条烛下，虽阻文闱；数仞墙边，幸同恩地。」《唐摭言》九。又《广记》一八三引。《唐诗纪事》六三。</p></li>
</ol>
</div>
<div id="周-朴" class="section level2">
<h2>
<span class="header-section-number">79.21</span> 周　朴<a class="anchor" aria-label="anchor" href="#%E5%91%A8-%E6%9C%B4"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十八-周朴-1"></span>
周朴，唐末诗人，寓于闽中，于僧寺假丈室以居，不饮酒茹荤，块然独处。诸僧晨粥卯食，朴亦携巾盂，厕诸僧下，毕食而退，率以为常。郡中豪贵设供，率施僧钱，朴即巡行拱手，各丐一钱，有以三数钱与者，朴止受其一耳。得千钱，以备茶药之费，将尽复然，僧徒亦未尝厌也。性喜吟诗，尤尚苦涩。每遇景物，搜奇抉思，日旰忘返，苟得一联一句，则忻然自快。尝野逢一负薪者，忽持之，且厉声曰：「我得之矣！我得之矣！」樵夫矍然惊骇，掣臂弃薪而走。遇游徼卒，疑樵者为偷儿，执而讯之。朴徐往告卒曰：「适见负薪，因得句耳。」卒乃释之。其句云：「子孙何处闲为客，松柏被人伐作薪。」彼有一士人，以朴僻于诗句，欲戏之。一日，跨驴于路，遇朴在傍，士人乃欹帽掩头吟朴诗云：「禹力不到处，河声流向东。」朴闻之忿，遽随其后，且行。士但促驴而去，略不回首。行数里追及，朴告之曰：「仆诗『河声流向西』，何得言『流向东』？」士人颔之而已。闽中传以为笑。或曰「晓来山鸟闹，雨过杏花稀」，亦朴诗也。《唐诗纪事》七一。</li>
</ol>
</div>
<div id="顾-蒙" class="section level2">
<h2>
<span class="header-section-number">79.22</span> 顾　蒙<a class="anchor" aria-label="anchor" href="#%E9%A1%BE-%E8%92%99"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十八-顾蒙-1"></span>
顾蒙，宛陵人，博览经史，慕燕许刀尺，亦一时之杰。余力深究内典，繇是屡为浮图碑，倣欧阳率更笔法，酷似前人。庚子乱后，萍梗江浙间。无何，有美姬为润帅周宝奄有，蒙不能他去，而受其豢养，由此名价减薄。甲辰淮浙荒乱，避地至广州，人不能知，困于旅食，以至书《千字文》授于聋俗，以换斗筲之资。未几，遘疾而终。蒙颇穷《易》象，著《大顺图》三卷。《唐摭言》一〇。</li>
</ol>
</div>
<div id="陈-象" class="section level2">
<h2>
<span class="header-section-number">79.23</span> 陈　象<a class="anchor" aria-label="anchor" href="#%E9%99%88-%E8%B1%A1"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十八-陈象-1"></span>
陈象，袁州新喻人也。少为县吏，一旦愤激为文，有西汉风骨，著《贯子》十篇。南平王钟传镇豫章，以羔雁聘之。累迁行军司马，御史大夫。传薨，象复佐其子文政。为淮师攻陷，象被擒送维扬，戮之。象颇师黄老，讫至于此，莫知所自也。《唐摭言》一○。</li>
</ol>
</div>
<div id="顾-云" class="section level2">
<h2>
<span class="header-section-number">79.24</span> 顾　云<a class="anchor" aria-label="anchor" href="#%E9%A1%BE-%E4%BA%91"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十八-顾云-1"></span>
顾云，大顺中制同羊昭业等十人修史。云在江淮，遇高逢休谏议。时刘子长仆射清名雅誉，充塞绅；其弟崇望，复在中书。云以逢休与子长旧交，将造门希致先容，逢休许之久矣。云临岐请书，逢休授之一函，甚草创。云微有惑，因潜启阅之，凡一幅，并不言云，但曰：「羊昭业等拟将一尺三寸汗脚，踏他烧残龙尾道。懿宗皇帝虽薄德不任，被前件人罗织，执大政者亦大悠悠。」云吁叹而已。《唐摭言》一二。又《广记》二六五引。《唐诗纪事》六七。</p></li>
<li><p><span id="唐轶二十八-顾云-2"></span>
黄箓擅场，星辰备位。顾云博士为高燕公草斋词云：「天静则星辰可摘。」奇险之句施于至敬，可乎？《北梦琐言》七。</p></li>
<li><p><span id="唐轶二十八-顾云-3"></span>
见高骈<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html#%E5%94%90%E8%BD%B6%E4%BA%8C%E5%8D%81%E4%B8%83-%E9%AB%98%E9%AA%88-22">22</a>。</p></li>
</ol>
</div>
<div id="王敬傲" class="section level2">
<h2>
<span class="header-section-number">79.25</span> 王敬傲<a class="anchor" aria-label="anchor" href="#%E7%8E%8B%E6%95%AC%E5%82%B2"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十八-王敬傲-1"></span>
唐干符之际，黄巢盗据两京，长安士大夫避地北游者多矣。时有前翰林待诏王敬傲，长安人，能碁善琴，风骨清峻。初自蒲坂历于并，并帅郑从谠以相国镇汾晋，傲谒之，不见礼。后又之邺，时罗绍威新立，方抚士卒，务在战争，敬傲在邺中数岁。时李山甫文笔雄徤，名著一方，适于道观中与敬傲相遇，又有李处士亦善抚琴，山甫谓二客曰：「《幽兰》、《绿水》，可得闻乎？」敬傲即应命而奏之，声清韵古，感动神爽。曲终，敬傲潜然返袂云：「忆在咸通，王庭秋夜，供奉至尊之际，不意流离于此也。」李处士亦为《白鹤》之操。山甫援毫抒思，以诗赠曰：「《幽兰》《绿水》耿清音，叹息先生枉用心。世上几时曾好古，人前何必苦霑襟。」余句未成。山甫亦自黯然，悲其未遇也。王生因别弹一曲，坐客弥加悚敬，非寻常之品调。山甫遂命酒停弦，各引满数杯，俄而玉山俱倒。洎酒醒，山甫方从容问曰：「向来所操者何曲？他处未之有也。」王生曰：「某家习正音，奕世传受，自由德、顺以来，待诏金门之下，凡四世矣。其常所操弄，人众共知，唯嵇中散所受伶伦之曲，人皆谓绝于洛阳东市，而不知有传者。余得自先人，名之曰《广陵散》也。」山甫早疑其音韵殆似神工，又见王生之说，即知古之《广陵散》或传于世矣，遂成四韵，载于诗集。今山甫集中只标李处士，盖写录之误耳。由是李公常目待诏为王中散也。王生后又游常山，是时节帅王镕年在幼龄，初秉戎钺，方延多士，以广令名。时有李敻郎中、莫又玄秘书、萧珦员外、张道古，并英儒才学之士，咸自四集于文华馆。故待诏之琴碁，亦见礼于宾榻，岁时供给，莫不丰厚。王或命挥弦动轸，必大加锡遗焉。在常山十数年，甚承礼遇。敬傲每戴危冠，着高屐，优游啸咏而已。冬月亦葛巾单衣，体无绵纩，日醺酣于市。人咸怪异之。闻昭宗返正，辞归帝里，后不知所终。敬傲又能衣袖中翦纸为蜂蝶，举袂令飞，满于四座，或入人之襟袖，以手揽之，即复于故所也。常时咸疑有神仙之术。张道古与相善，每钦其道艺，曾著《王逸人传》，为此也。道古名𪾢，博学，善古文，读书万卷，而不好为诗。曾在张楚梦座上，时久旱，忽大雨，众宾皆喜而咏之，道古最后方成绝句曰：「亢旸今已久，喜雨自云倾。一点不斜去，极多时下成。」坐客重其文学之名，而哂其诗之拙也。《耳目记》（《广记》二○三）。</li>
</ol>
</div>
<div id="杨-篆" class="section level2">
<h2>
<span class="header-section-number">79.26</span> 杨　篆<a class="anchor" aria-label="anchor" href="#%E6%9D%A8-%E7%AF%86"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十八-杨篆-1"></span>
杨篆员外干符中佐永宁刘丞相淮南幕，因游江失足坠水，待遣人归宅取衣，久之而不至。公闻之，命以衣授篆。少顷衣至，甚华靡，问之，乃护戎所赐，时中贵李全华监扬州。公闻之无言。后除起居舍人，为同列谮，改授驾部员外郎。由是一生坎轲。《唐摭言》九。</li>
</ol>
</div>
<div id="姚岩杰" class="section level2">
<h2>
<span class="header-section-number">79.27</span> 姚岩杰<a class="anchor" aria-label="anchor" href="#%E5%A7%9A%E5%B2%A9%E6%9D%B0"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十八-姚岩杰-1"></span>
姚岩杰，梁国公元崇之裔孙。童丱聪悟绝伦，弱冠博通坟典；慕班固、司马迁为文，时称大儒。尝以诗酒放游江左，尤肆陵忽前达，旁若无人。干符中，颜标典鄱阳，鞠场亭宇初搆，岩杰纪其事，文成，粲然千余言；标欲刊去一两字，岩杰大怒。既而标以睚眦，已勒石，遂命覆碑于地，以牛车拽之，磨去其文。岩杰以一篇纪之曰：「为报颜公识我么？我心唯只与天和。眼前俗物关情少，醉后青山入意多；田子莫嫌弹铗恨，宁生休唱饭牛歌，圣朝若为苍生计，也合公车到薜萝！」卢子发牧歙州，岩杰在婺源，先以著述寄肇、肇知其人性使酒，以手书褒美，赠之以束帛，辞以兵火之后，郡中凋弊，无以迎逢大贤。岩杰复以长牋激之，始谓以文友相遇，千载一时。肇不得已，辍所乘马，迎至郡斋，馆谷如公卿礼。既而日肆傲睨，轻视子发。子发尝以篇咏诧于岩杰曰：「明月照巴山。」岩杰笑曰：「明〔月〕照天下，奈何独照巴山耶！」子发惭不得意。无何，会于江亭，时蒯希逸在席，子发改令曰：「目前取一联象。令主曰：『远望渔舟，不阔尺八。』」岩杰遽饮酒一器，凭栏呕哕；须臾，即席还肇令曰：「凭栏一吐，已觉空喉。」有集二十卷，目曰《象溪子》。中和末，豫章大乱，岩杰苦河鱼之疾，寓于逆旅，竟不知其所终。《唐摭言》一〇。又《广记》二〇〇、二六六两引之。又《诗话总龟》前集三引。《唐诗纪事》六六。</li>
</ol>
</div>
<div id="归处讷" class="section level2">
<h2>
<span class="header-section-number">79.28</span> 归处讷<a class="anchor" aria-label="anchor" href="#%E5%BD%92%E5%A4%84%E8%AE%B7"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十八-归处讷-1"></span>
归处讷者，归侍郎融之曾孙也。多游秦陇，言足是非，在事者无不以金帛酒食弥缝之，畏其咏也。或见人衣鲜华，即念诗曰：「昂藏骑马出朱门，服色鲜华不可论。尽是杀人方始得，一丝丝上有冤魂。」黄巢犯京后，守亮、守信等悉为杨军容复恭义儿，势夺诸侯，亦一时之威也。归有不平之色，咏虺汉以刺之曰：「草头灰面恶形仪，尽是军容表里儿。昔日水牛攀角上，而今细马劈腰骑。钱多内藏犹嫌少，位等三公尚厌卑。更有一般堪笑处，镀金牙齿咬银匙。」又咏奸汉云：「轻唇利舌傍侯门，送谄承颜日日新。爱与大官添弟子，能将小药献夫人。秤头不放分毫过，对面常如割骨贫。更有一般奸太，聚钱唯趂买金银。」又代村妇咏边将曰：「紫袍金带不须夸，动便经年镇海涯。争似我家田舍壻，朝驱牛去还家。」又有石校书钦若，本东川人，文章四六，与王超齐名。天复初，应举，值大驾东迁，蜀路不通，干戈继起，遂客寄天水，荏苒一纪有余。后知父亡，方乃举恸，广于寺院，追荐忏罪而已。归与石遽因小隙，荼毒咏之，石氏声名因兹减价。诗曰：「十二年来匿父丧，三年之罪遣谁当？如今追荐应无益，已被牛头煮几场。」《鉴诫录》一○。</li>
</ol>
</div>
<div id="李曜-吴圆" class="section level2">
<h2>
<span class="header-section-number">79.29</span> 李曜　吴圆<a class="anchor" aria-label="anchor" href="#%E6%9D%8E%E6%9B%9C-%E5%90%B4%E5%9C%86"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十八-李曜-1"></span> <span id="唐轶二十八-吴圆-1"></span>
唐尚书李曜罢歙州，与吴圆交代，有佐酒录事名媚川，聪明敏慧，李颇留意，而已纳营籍妓韶光，托于替人，令存恤之。临发洪饮，不胜离情，有诗曰：「经年理郡少欢娱，为习干戈间饮徒。今日临行尽交割，分明收取媚川珠。」吴答曰：「曳履优容日日欢，须言达德倍汍澜。韶光今已输先手，领得𧏖珠掌内看。」《抒情诗》（《广记》二五二）。《南部新书》（《诗话总龟》前集二三）。</li>
</ol>
</div>
<div id="皇甫枚" class="section level2">
<h2>
<span class="header-section-number">79.30</span> 皇甫枚<a class="anchor" aria-label="anchor" href="#%E7%9A%87%E7%94%AB%E6%9E%9A"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十八-皇甫枚-1"></span>
光启中僖宗在梁州，秋九月，皇甫枚将赴调行在，与所亲裴宜城者偕行。十月，自相州西抵高平县，县西南四十里登山越玉溪。其日行旅稍稀，烟云昼晦，日昃风劲，惑于多歧。上一长坂，下视有茅屋数间，槿篱疏散，其中有喧语声，乃延望之。少顷，有村妇出自西厢之北，著黄故衣，蓬头败屦，连呼之不顾，但俛首而复入。乃循坂东南下，得及其居，至则荆扉横葛，萦带其上，茨棘罗生于其庭，略无人踪，如涉一二年者矣。枚与裴生愕立久之，复登坂长望，见官道有人行，乃策蹇驴赴之。至则邮吏将往端氏县者也，乃与俱焉。是夜宿端氏。《三水小牍》（《广记》三五三）。</li>
</ol>
</div>
<div id="卢-休" class="section level2">
<h2>
<span class="header-section-number">79.31</span> 卢　休<a class="anchor" aria-label="anchor" href="#%E5%8D%A2-%E4%BC%91"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十八-卢休-1"></span>
见吴融<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html#%E5%94%90%E8%BD%B6%E4%B8%89%E5%8D%81-%E5%90%B4%E8%9E%8D-2">2</a>。</li>
</ol>
</div>
<div id="孟-棨" class="section level2">
<h2>
<span class="header-section-number">79.32</span> 孟　棨<a class="anchor" aria-label="anchor" href="#%E5%AD%9F-%E6%A3%A8"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十八-孟棨-1"></span>
孟棨年长于小魏公。放榜日，棨出行曲谢，沆泣曰：「先辈，吾师也。」沆泣，棨亦泣。棨出入场籍三十余年。《唐摭言》四。</li>
</ol>
</div>
<div id="夏侯泽" class="section level2">
<h2>
<span class="header-section-number">79.33</span> 夏侯泽<a class="anchor" aria-label="anchor" href="#%E5%A4%8F%E4%BE%AF%E6%B3%BD"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十八-夏侯泽-1"></span>
牙娘居曲中，亦流辈翘举者。性轻率，惟以伤人肌肤为事。故硖州夏侯表中泽，相国少子，离辞年自比员刺硖州不到任。及第中甲科，皆流品知闻者，宴集尤盛。而表中性疏猛，不拘言语，或因醉戏之，为牙娘批颊，伤其面颇甚。翼日期集于师门，同年多窃视之，表中因厉声曰：「昨日子女牙娘抓破泽顋。」同年皆骇然。裴公俛首而哂，不能举者久之。裴公瓒，其年主司。今小天赵为山，每因宴席，偏眷牙娘，谓之郡君。为山内子，予从母妹也，甚明悟，为山颇惮之。或亲姻中闻为山属意牙娘，遂以告其内子。他日为山自外归，内子谓为山曰：「今日颜色甚悦畅，定应是见郡君也。」为山愕然久之，无言以答，亦终不敢诘其言之所来。《北里志》。</li>
</ol>
</div>
<div id="郑合敬" class="section level2">
<h2>
<span class="header-section-number">79.34</span> 郑合敬<a class="anchor" aria-label="anchor" href="#%E9%83%91%E5%90%88%E6%95%AC"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十八-郑合敬-1"></span>
郑合敬先辈及第后，宿平康里，诗曰：「春来无处不闲行，楚润相看别有情。好是五更残酒醒，时时闻唤状元声。」楚娘字润卿，妓之尤者。　《北里志》。《唐摭言》三。　案：郑合敬，《诗话总龟》前集三误作郑谷。</li>
</ol>
</div>
<div id="刘-覃" class="section level2">
<h2>
<span class="header-section-number">79.35</span> 刘　覃<a class="anchor" aria-label="anchor" href="#%E5%88%98-%E8%A6%83"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十八-刘覃-1"></span>
新进士尤重樱桃宴。干符四年，永宁刘公第二子覃及第；时公以故相镇淮南，敕邸吏日以银一铤资覃醵罚，而覃所费往往数倍。邸吏以闻，公命取足而已。会时及荐新状元，方议醵率，覃潜遣人厚以金帛预购数十硕矣。于是独置是宴，大会公卿。时京国樱桃初出；虽贵达未适口，而覃山积铺席，复和以糖酪者，人享蛮榼一小盎，亦不啻数升。以至参御辈，靡不霑足。《唐摭言》三。又《广记》四一一引。</p></li>
<li><p><span id="唐轶二十八-刘覃-2"></span>
干符四年，诸先辈月灯阁打毬之会，时同年悉集。无何，为两军打毬，军将数辈，私较于是。新人排比既盛，勉强迟留，用抑其锐。刘覃谓同年曰：「仆能为群公小挫彼骄，必令解去，如何？」状元已下应声请之。覃因跨马执杖，跃而揖之曰：「新进士刘覃拟陪奉，可乎？」诸辈皆喜。覃驰骤击拂，风驱电逝，彼皆眎。俄策得毬子，向空磔之，莫知所在。数辈慙沮，僶俛而去。时阁下数千人因之大呼笑，久而方止。《唐摭言》三。</p></li>
<li><p><span id="唐轶二十八-刘覃-3"></span>
天水僊哥，字绛真，住于南曲中。善谈谑，能歌令，常为席纠，宽猛得所。其姿容亦常常，但蕴藉不恶，时贤雅尚之，因鼓其声价耳。故右史郑休范仁表尝在席上赠诗曰：「严吹如何下太清，玉肌无奈六铢轻。虽知不是流霞酌，愿听云和瑟一声。」刘覃登第，年十六七，永宁相国邺之爱子。自广陵入举，辎重数十车，名马数十驷，时同年郑賨先辈扇之，郑賨本吴人，或荐裴赞为东床，因与名士相接，素无操守，粗有词学。干符四年，裴公致其捷，与覃同年，因诣事覃，以求维扬幕，不慎廉隅，猥亵财利，又薄其中馈，竟为时辈所弃斥。极嗜欲于长安中。天水之齿甚长于覃，但闻众誉天水，亦不知其妍丑。所由辈潜与天水计议，每令辞以他事，重难其来。覃则连增所购，终无难色。会他日天水实有所苦，不赴召，覃殊不知信，增缗不已。所由辈又利其所乞，且不忠告，而终不至。时有户部府吏李全者户部炼子也。居其里中，能制诸妓，覃闻，立使召之，授以金花银榼可二斤许，全贪其重赂，经入曲追天水，入兜舆中，相与至宴所。至则蓬头垢面，涕泗交下，搴帘一覩，亟使舁回，而所费已百余金矣。《北里志》。</p></li>
</ol>
</div>
<div id="郑-賨" class="section level2">
<h2>
<span class="header-section-number">79.36</span> 郑　賨<a class="anchor" aria-label="anchor" href="#%E9%83%91-%E8%B3%A8"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十八-郑賨-1"></span>
见刘覃<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html#%E5%94%90%E8%BD%B6%E4%BA%8C%E5%8D%81%E5%85%AB-%E5%88%98%E8%A6%83-3">3</a>。</li>
</ol>
</div>
<div id="赵光远" class="section level2">
<h2>
<span class="header-section-number">79.37</span> 赵光远<a class="anchor" aria-label="anchor" href="#%E8%B5%B5%E5%85%89%E8%BF%9C"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十八-赵光远-1"></span>
赵光远，丞相隐弟子，幼而聪悟。咸通、干符中，以为气焰温、李，因之恃才不拘小节，常将领子弟，恣游侠斜，著《北里志》，颇述其事。《唐摭言》一〇。　案：《北里志》著者为孙棨。</p></li>
<li><p><span id="唐轶二十八-赵光远-2"></span>
杨妙儿者，居前曲，从东第四五家。本亦为名辈，后老退为假母。居第最宽洁，宾甚翕集。长妓曰莱儿，字逢僊，貌不甚扬，齿不卑矣。但利口巧言，诙谐臻妙。陈设居止处，如好事士流之家，由是见者多惑之。进士天水光远，故山北之子，年甚富，与莱儿殊相悬，而一见溺之，终不能舍。莱儿亦以光远聪悟俊少，尤谄附之，又以俱善章程，愈相知爱。天水未应举时，已相昵狎矣。及应举，自以俊才，期于一战而取。莱儿亦谓之万全，是岁冬大夸于宾客，指光远为一鸣先辈。及光远下第，京师小子弟自南院径取道诣莱儿以快之。莱儿正盛饰立于门前以俟榜，小子弟辈马上念诗以谑之曰：「尽道莱儿口可凭，一冬夸壻好声名。适来安远门前见，光远何曾解一鸣。」莱儿尚未信，应声嘲答曰：「黄口小儿口没凭，逡巡看取第三名。孝廉持水添瓶子，莫向街头乱椀鸣。」其敏捷皆此类也。是春，莱儿毷氉久不痊于光远。京师以宴下第者谓之打毷氉。光远尝以长句诗题莱儿室曰：「鱼钥兽环斜掩门，萋萋芳草忆王孙。醉凭青琐窥韩寿，困掷金梭恼谢鲲。不夜珠光连玉匣，辟寒钗影落瑶樽。欲知明惠多情态，役尽江淹别后魂。」莱儿酬之曰：「长者车尘每到门，长卿非慕卓王孙。定知羽翼难随凤，却喜波涛未化鲲。娇别翠钿粘去袂，醉歌金雀碎残樽。多情多病年应促，早办名香为返魂。」莱儿乱离前有阛阓豪家以金帛聘之，置于他所，人颇思之，不得复覩。莱儿以敏妙诱引宾客，倍于诸妓，榷利甚厚，而假母杨氏未尝优恤。莱儿因大诟假母，拂衣而去，后假母泣诉于他宾。次妓曰永儿，字齐卿，婉约于莱儿，无他能。今相国萧司徒遘甚眷之，在翰苑时，每知闻间为之致宴，必约定名占之。次妓曰迎儿，既乏丰姿，又拙戏谑，多劲词以忤宾客。次妓曰桂儿，最少，亦窘于貌，但慕莱儿之为人，雅于逢迎。《北里志》。</p></li>
</ol>
</div>
<div id="邵安石" class="section level2">
<h2>
<span class="header-section-number">79.38</span> 邵安石<a class="anchor" aria-label="anchor" href="#%E9%82%B5%E5%AE%89%E7%9F%B3"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十八-邵安石-1"></span>
邵安石，连州人也。高湘侍郎南迁归阙，途次连江，安石以所业投献遇知，遂挈至辇下。湘主文，安石擢第，诗人章碣赋《东都望幸》诗刺之：「懒修珠翠上高台，眉月连娟恨不开。纵使东巡也无益，君王自领美人来。」《唐摭言》九。《古今诗话》（《诗话总龟》前集三七）。《唐诗纪事》六一。</li>
</ol>
</div>
<div id="温-定" class="section level2">
<h2>
<span class="header-section-number">79.39</span> 温　定<a class="anchor" aria-label="anchor" href="#%E6%B8%A9-%E5%AE%9A"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十八-温定-1"></span>
干符丁酉岁，关宴甲于常年。有温定者，久困场屋，坦率自恣，尤愤时之浮薄，设奇以侮之。至其日，蒙衣肩舆，金翠之饰，敻出于众，侍婢皆称是，徘徊于柳阴之下。俄顷，诸公自露棚移乐登鹢首，既而谓是豪贵，其中姝丽，因遣促舟而进，莫不注视于此，或肆调谑不已。群兴方酣，定乃于帘间垂足，定膝胫伟而毳。众忽覩之，皆掩袂，亟命回舟避之。或曰：「此必温定矣！」《唐摭言》三。又《广记》二六五引。</li>
</ol>
</div>
<div id="卢嗣业" class="section level2">
<h2>
<span class="header-section-number">79.40</span> 卢嗣业<a class="anchor" aria-label="anchor" href="#%E5%8D%A2%E5%97%A3%E4%B8%9A"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十八-卢嗣业-1"></span>
见孙偓<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html#%E5%94%90%E8%BD%B6%E4%BA%8C%E5%8D%81%E4%B9%9D-%E5%AD%99%E5%81%93-3">3</a>。</li>
</ol>
</div>
<div id="皇甫颖" class="section level2">
<h2>
<span class="header-section-number">79.41</span> 皇甫颖<a class="anchor" aria-label="anchor" href="#%E7%9A%87%E7%94%AB%E9%A2%96"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十八-皇甫颖-1"></span>
皇甫颖早以清操著称，干符中及第。时四郊多垒，颖以垂堂之诫，绝意禄位，隐于鹿门别墅，寻以疾终。《唐摭言》八。</li>
</ol>
</div>
<div id="李廷璧" class="section level2">
<h2>
<span class="header-section-number">79.42</span> 李廷璧<a class="anchor" aria-label="anchor" href="#%E6%9D%8E%E5%BB%B7%E7%92%A7"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十八-李廷璧-1"></span>
李廷璧干符中试夜，于铺内偶获袄子半臂一对，廷璧起取衣之。同铺赏之曰：「此得非神授！」逡巡有一人擒捉，大呼云：「捉得偷衣贼也！」《唐摭言》九。</p></li>
<li><p><span id="唐轶二十八-李廷璧-2"></span>
李廷璧二十年应举，方于蜀中策名。歌篇靡丽，诗韵精能。尝为舒州军倅，其妻猜妬，一日铃阁连宴，三宵不归。妻达意云：「来必刃之。」泣告州牧，徙居佛寺，浃辰晦迹。因咏《愁》诗曰：「到来难遣去难留，着骨黏心万事休。潘岳愁丝生鬓里，婕妤悲色上眉头。长途诗尽空骑马，远雁声初独倚楼。更有相思不相见，酒醒灯背月如钩。」《抒情集》（《广记》二七二）。《诗话总龟》前集四四作李延璧。</p></li>
</ol>
</div>
<div id="于-棁" class="section level2">
<h2>
<span class="header-section-number">79.43</span> 于　棁<a class="anchor" aria-label="anchor" href="#%E4%BA%8E-%E6%A3%81"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十八-于棁-1"></span>
于棁旧名韬玉，长兴相国兄子。贵主视之如己子，莫不委之家政，往往与于关节，由是众议喧然。广明初，崔厚侍郎榜，贵主力取鼎甲，榜除之夕，为设庭燎，仍为宴具，以候同年展敬。选内人美少者十余辈，执烛跨乘列于长兴西门。既而将入辨色，有朱衣吏驰报曰：「胡子郎君未及第。」胡子，棁小字。诸炬应声掷之于地。巢寇难后，于川中及第，依栖田令孜矣。或曰，棁及第非令孜力，后依其门耳。《唐摭言》九。</p></li>
<li><p><span id="唐轶二十八-于棁-2"></span>
见俞洛真<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html#%E5%94%90%E8%BD%B6%E4%BA%8C%E5%8D%81%E5%85%AB-%E4%BF%9E%E6%B4%9B%E7%9C%9F-1">1</a>。</p></li>
</ol>
</div>
<div id="黄郁-李瑞" class="section level2">
<h2>
<span class="header-section-number">79.44</span> 黄郁　李瑞<a class="anchor" aria-label="anchor" href="#%E9%BB%84%E9%83%81-%E6%9D%8E%E7%91%9E"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十八-黄郁-1"></span> <span id="唐轶二十八-李瑞-1"></span>
黄郁，三衢人，早游田令孜门，擢进士第，历正郎金紫。李瑞，曲江人，亦受知于令孜，擢进士第，又为令孜宾佐，俱为孔鲁公所嫌。文德中，与郁俱陷刑网。《唐摭言》九。　案：《唐语林》三引此，黄郁作华郁。</li>
</ol>
</div>
<div id="于化茂" class="section level2">
<h2>
<span class="header-section-number">79.45</span> 于化茂<a class="anchor" aria-label="anchor" href="#%E4%BA%8E%E5%8C%96%E8%8C%82"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十八-于化茂-1"></span>
唐僖宗时，于化茂颇有学问，依栖中丞蔡授门馆。一日告去，作《燕离巢》诗云：「旧垒危巢泥已堕，今年因傍社前归。连云大厦无栖处，更向谁家门户飞？」主人见诗怆然，复留。《青琐高议》前集五。</li>
</ol>
</div>
<div id="张南本" class="section level2">
<h2>
<span class="header-section-number">79.46</span> 张南本<a class="anchor" aria-label="anchor" href="#%E5%BC%A0%E5%8D%97%E6%9C%AC"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十八-张南本-1"></span>
张南本者，不知何许人也，中和年寓止蜀城。攻画佛像人物、龙王神鬼，有《金谷园图》、《勘书图》、《诗会图》、《白居易叩齿图》、《高丽王行香图》。今圣寿寺中门宾头卢变相，东廊下灵山佛会，大圣慈寺华严阁下东畔大悲变相，竹溪院六祖，兴善院大悲菩萨、八明王、孔雀王变相，并南本笔。相传南本于金华寺大殿画明王八躯，才毕，有一老僧入寺蹶仆于门下，初不知是画，但见大殿遭火所焚。其时孙位画水，南本画火，代无及者。世之水火，皆无定质，唯此二公之画，冠绝今古。僖宗驾回之后，府主陈太师于宝历寺置水陆院，请南本画天神地祇、三官五帝、雷公电母、岳渎神仙、自古帝王、蜀中诸庙一百二十余帧，千怪万异，神鬼龙兽，魍魉魑魅，错杂其间，时称大手笔也。至孟蜀时被人模搨，窃换真本，鬻与荆湖人去。今所存，伪本耳。伪本淳化年遭贼搓劫，已皆散失。　《益州名画录》上。《图画见闻志》二。《宣和画谱》二。《图绘宝鉴》二。</li>
</ol>
</div>
<div id="孙-位" class="section level2">
<h2>
<span class="header-section-number">79.47</span> 孙　位<a class="anchor" aria-label="anchor" href="#%E5%AD%99-%E4%BD%8D"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十八-孙位-1"></span>
孙位者，东越人也。僖宗皇帝车驾在蜀，自京入蜀，号会稽山人。性情疏野，襟抱超然，虽好饮酒，未尝沈酩。禅僧道士常与往还，豪贵相请，礼有少慢，纵赠千金，难留一笔，惟好事者时得其画焉。光启年，应天寺无智禅师请画山石两堵，龙水两堵，寺门东畔画东方天王及部从两堵；昭觉寺休梦长老请画浮沤先生松石墨竹一堵，倣润州高座寺张僧繇《战胜》一堵。两寺天王部众，人鬼相杂，矛戟鼓吹，纵横驰突，交加戞击，欲有声响。鹰犬之类，皆三五笔而成，弓弦斧柄之属，并掇笔而描，如从绳而正矣。其有龙拏水汹，千状万态，势欲飞动，松石墨竹，笔精墨妙，雄壮气象，莫可记述，非天纵其能，情高格逸，其孰能与于此邪。悟达国师请于眉州福海院画行道天王、松石龙水两堵，并现存。不知其后有何所遇，改名遇矣。《益州名画录》上。《宣和画谱》二。《图绘宝鉴》二。</p></li>
<li><p><span id="唐轶二十八-孙位-2"></span>
唐僖宗皇帝翠华西幸之年，有会稽山处士孙位随驾止蜀。位有道术，兼攻书画，皆妙得笔精。曾于应天寺门左壁上画天王一座，部从鬼神，奇怪斯存，笔势狂纵，莫之与京。三十余年无有敌者。景焕其先亦专书画，尝与翰林欧阳学士炯迺忘形之交，一日联骑同游兹寺，偶画右壁天王以对之。渤海在旁观其逸势，复书歌行一篇以纪之。续有草书僧梦龟后至，又请书之于廊壁上。故书画歌行，一日而就。倾城人看，阗咽寺中。成都之人故号为应天三绝。《野人闲话》（《广记》二一四）。《图画见闻志》六。《实宾录》四。</p></li>
</ol>
</div>
<div id="张-询" class="section level2">
<h2>
<span class="header-section-number">79.48</span> 张　询<a class="anchor" aria-label="anchor" href="#%E5%BC%A0-%E8%AF%A2"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十八-张询-1"></span>
张询者，南海人也。爰自乡荐下第，久住帝京，精于小笔。中和年随驾到蜀，与昭觉寺休梦长老故交，遂依托焉。忽一日，长老请于本寺大慈堂后留少笔踪，画一堵早景，一堵午景，一堵晚景，谓之《三时山》，盖貌吴中山水颇甚工。画毕之日，遇僖宗驾幸兹寺，尽日叹赏。王氏朝，皇太子简王欲要迁于东宫，为壁泥通枋移损不全，乃寝前命。今现存。《益州名画录》下。《图画见闻志》二。《宣和画谱》一○。《图绘宝鉴》二。</li>
</ol>
</div>
<div id="张素卿" class="section level2">
<h2>
<span class="header-section-number">79.49</span> 张素卿<a class="anchor" aria-label="anchor" href="#%E5%BC%A0%E7%B4%A0%E5%8D%BF"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十八-张素卿-1"></span>
道士张素卿者，简州人也。少孤贫，性好画。在川主谯国夏侯公孜宅，多见隋唐名画，艺成之后，落拓无羁束，遂衣道士服。唯画道门尊像。豪贵之家，少得其画者。干符中，居青城山常道观焚修。至中和元年，僖宗皇帝遣使与赐紫道士杜光庭，封丈人山为希夷公。癸卯岁，素卿上表云：「五岳既已封王，丈人位居五岳之上，不可称公。」是岁勅宣改封五岳丈人为希夷真君，素卿赐紫。素卿有《老子过流沙图》、《五岳朝真图》、《九皇图》、《五星图》、《老人星图》、《二十四化真人像》、《太无先生像》。素卿于诸图画而能敏速，落锥之后，下笔如神，自始及终，更无改正。今龙兴观甚有画壁，年深皆尽颓损。余张百子堂板龛内门两畔龙虎两躯，素卿笔，现存。王蜀先主修青城山丈人观，请素卿于丈人真君殿上画五岳、四渎、十二溪女、山林溪沼树木诸神及岳渎曹吏，诡怪之质，生于笔端，上殿观者，无不恐惧。又于简州开元观画容成子、董仲舒、严君平、李阿、马自然、葛玄、长寿仙、黄初平、葛永𪻺、窦子明、左慈、苏躭十二仙君像，各写当初卖卜、卖药、书符、导引时真。笔踪洒落，彩画因循，当代名流，皆推画手。蜀检校太傅安公思谦，好古博雅，唐时名画，人皆献之，黄筌、滕昌祐、石恪，皆在其门馆，宾礼优厚。甲寅岁十一月十一日，值蜀主诞生之辰，安公进素卿所画十二仙真形十二帧，蜀主躭玩欣赏者久，因命翰林学士礼部侍郎欧阳炯次第赞之，令翰林待诏黄居宝八分书题之，凡有醮奏，于玉局开悬供养。干德三年，圣朝克复，吏部侍郎吕公余庆镇蜀日，求古画图书，并将进呈，斯画预焉。《益州名画录》上。《图画见闻志》六。《宣和画谱》二。《图绘宝鉴》二。</p></li>
<li><p><span id="唐轶二十八-张素卿-2"></span>
西蜀道士张素卿，神仙人也。曾于青城山丈人观绘画五岳四渎真形并十二溪女数堵，笔迹遒健，精彩欲活，见之者心竦神悸，足不能进，实画中之奇绝也。蜀主累遣秘书少监黄筌令取模样，及下山，终不相类。因生日，或有收得素卿所画八仙真形八幅，以献孟昶，观古人之形相，见古人之笔妙，（欢）〔叹〕赏者久之，且曰：「非神仙之人，无以写神仙之质也。」赐物甚厚。一日，令伪翰林学士欧阳炯次第赞之，又遣水部员外郎黄居宝八分题之。每观其画，叹笔迹之纵逸；览其赞，赏文词之高古；视其书，爱点画之宏壮。顾谓八仙，不让三绝。八仙者。李己、容成、董仲舒、张道陵、严君平、李八百、长寿、葛永𪻺。《野人闲话》（《广记》二一四）。</p></li>
</ol>
</div>
<div id="石野猪" class="section level2">
<h2>
<span class="header-section-number">79.50</span> 石野猪<a class="anchor" aria-label="anchor" href="#%E7%9F%B3%E9%87%8E%E7%8C%AA"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十八-石野猪-1"></span>
见唐僖宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html#%E5%94%90%E8%BD%B6%E5%9B%9B-%E5%94%90%E5%83%96%E5%AE%97-4">4</a>。</li>
</ol>
</div>
<div id="王俳优" class="section level2">
<h2>
<span class="header-section-number">79.51</span> 王俳优<a class="anchor" aria-label="anchor" href="#%E7%8E%8B%E4%BF%B3%E4%BC%98"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十八-王俳优-1"></span>
唐干符中，绵竹王俳优者有巨力。每遇府中飨军宴客，先呈百戏，王生腰背一船，船中载十二人，舞《河传》一曲，略无困乏。《北梦琐言》（《广记》一九二）。</li>
</ol>
</div>
<div id="蒋-曙" class="section level2">
<h2>
<span class="header-section-number">79.52</span> 蒋　曙<a class="anchor" aria-label="anchor" href="#%E8%92%8B-%E6%9B%99"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十八-蒋曙-1"></span>
蒋曙，中和初，自起居郎以弟兄因乱相离，遂屏迹邱园。因应天令节表请入道，从之。《唐摭言》八。</li>
</ol>
</div>
<div id="孙-泰" class="section level2">
<h2>
<span class="header-section-number">79.53</span> 孙　泰<a class="anchor" aria-label="anchor" href="#%E5%AD%99-%E6%B3%B0"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十八-孙泰-1"></span>
孙泰，山阳人，少师皇甫颖，操守颇有古贤之风。泰妻即姨妹也。先是，姨老矣，以二子为托，曰：「其长损一目，汝可娶其女弟。」姨卒，泰娶其姊。或诘之，泰曰：「其人有废疾，非泰不可适。」众皆伏泰之义。尝于都市遇铁灯台，市之，而命洗刷，却银也，泰亟往还之。中和中，将家于义兴，置一别墅，用缗钱二百千。既半授之矣，泰游吴兴郡，约回日当诣所止。居两月，泰回，停舟徒步，复以余资授之，俾其人他徙。于时，覩一老妪，长恸数声，泰惊悸，召诘之。妪曰：「老妇常逮事翁姑于此，子孙不肖，为他人所有，故悲耳！」泰怃然久之，因绐曰：「吾适得京书，已别除官，固不可驻此也，所居且命尔子掌之。」言讫，解维而逝，不复返矣。子展，进士及第，入梁为省郎。《唐摭言》四。又《广记》一一七引。</li>
</ol>
</div>
<div id="从-谂" class="section level2">
<h2>
<span class="header-section-number">79.54</span> 从　谂<a class="anchor" aria-label="anchor" href="#%E4%BB%8E-%E8%B0%82"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十八-从谂-1"></span>
真定帅王公一日携诸子入赵州院，坐而问曰：「大王会么？」王曰：「不会。」师云：「自小持斋身已老，见人无力下禅床。」王公尤加礼重，翌日令客将传语，师下禅床受之。侍者问：「和尚见大王来，不下禅床，今日军将来，为甚么却下禅床？」师云：「非汝所知。第一等人来，禅床上接；中等人来，下禅床接；末等人来，三门外接。」《南部新书》辛。《景德传灯录》一○。</li>
</ol>
</div>
<div id="僊-哥" class="section level2">
<h2>
<span class="header-section-number">79.55</span> 僊　哥<a class="anchor" aria-label="anchor" href="#%E5%83%8A-%E5%93%A5"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十八-僊哥-1"></span>
见刘覃<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html#%E5%94%90%E8%BD%B6%E4%BA%8C%E5%8D%81%E5%85%AB-%E5%88%98%E8%A6%83-3">3</a>。</li>
</ol>
</div>
<div id="楚-儿" class="section level2">
<h2>
<span class="header-section-number">79.56</span> 楚　儿<a class="anchor" aria-label="anchor" href="#%E6%A5%9A-%E5%84%BF"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十八-楚儿-1"></span>
见郑昌图<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html#%E5%94%90%E8%BD%B6%E4%BA%8C%E5%8D%81%E5%85%AD-%E9%83%91%E6%98%8C%E5%9B%BE-6">6</a>。</li>
</ol>
</div>
<div id="郑举举" class="section level2">
<h2>
<span class="header-section-number">79.57</span> 郑举举<a class="anchor" aria-label="anchor" href="#%E9%83%91%E4%B8%BE%E4%B8%BE"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十八-郑举举-1"></span>
见孙偓<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html#%E5%94%90%E8%BD%B6%E4%BA%8C%E5%8D%81%E4%B9%9D-%E5%AD%99%E5%81%93-3">3</a>。</li>
</ol>
</div>
<div id="牙-娘" class="section level2">
<h2>
<span class="header-section-number">79.58</span> 牙　娘<a class="anchor" aria-label="anchor" href="#%E7%89%99-%E5%A8%98"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十八-牙娘-1"></span>
见夏侯泽<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html#%E5%94%90%E8%BD%B6%E4%BA%8C%E5%8D%81%E5%85%AB-%E5%A4%8F%E4%BE%AF%E6%B3%BD-1">1</a>。</li>
</ol>
</div>
<div id="颜令宾" class="section level2">
<h2>
<span class="header-section-number">79.59</span> 颜令宾<a class="anchor" aria-label="anchor" href="#%E9%A2%9C%E4%BB%A4%E5%AE%BE"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十八-颜令宾-1"></span>
颜令宾，居南曲中，举止风流，好尚甚雅，亦颇为时贤所厚。事笔砚，有词句。见举人，尽礼祗奉，多乞歌诗，以为留赠，五彩笺常满箱箧。后疾病且甚，值春暮景色晴和，命侍女扶坐于砌前，顾落花而长叹数四，因索笔题诗云：「气余三五喘，花剩两三枝。话别一樽酒，相邀无后期。」因教小童曰：「为我持此出宣阳，亲仁已来，逢见新第郎君及举人，即呈之云：曲中颜家娘子将来扶病奉候郎君。」因令其家设酒果以待。逡巡至者数人，遂张乐欢饮至暮，涕泗交下曰：「我不久矣，幸各制哀挽以送我。」初，其家必谓求赙送于诸客，甚喜。及闻其言，颇慊之。及卒，将瘗之日，得书数篇，其母拆视之，皆哀挽词也。母怒掷之于街中曰：「此岂救我朝夕也。」其邻有喜羌竹刘𫘞𫘞，聪爽能为曲子词，或云尝私于令宾，因取哀词数篇，教挽柩前同唱之，声甚悲怆。是日瘗于青门外。或有措大逢之，他日召𫘞𫘞使唱，𫘞𫘞尚记其四章。一曰：「昨日寻僊子，輀车忽在门。人生须到此，天道竟难论。客至皆连袂，谁来为鼓盆？不堪襟袖上，犹印旧眉痕。」二曰：「残春扶病饮，此夕最堪伤。梦幻一朝毕，风花几日狂。孤鸾徒照镜，独燕懒归梁。厚意那能展，含酸尊一觞。」三曰：「浪意何堪念，多情亦可悲。骏奔皆露胆，麏至尽齐眉。花坠有开日，月沉无出期。宁言掩丘后，宿草便离离。」四曰：「奄忽那如此，夭桃色正春。捧心还动我，掩面复何人？岱岳谁为道，逝川宁问津。临丧应有主，宋玉在西邻。」自是盛传于长安，挽者多唱之。或询𫘞曰：「宋玉在西，莫是你否？」𫘞哂曰：「大有宋玉在。」诸子皆知私于乐工。及邻里之人，极以为耻，递相掩覆。绛真因与诸子争全相谑，失言云：「莫倚居突肆。」既而甚有恨色。后有与绛真及诸子昵熟者，勤问之，终不言也。《北里志》。</li>
</ol>
</div>
<div id="杨莱儿-杨永儿" class="section level2">
<h2>
<span class="header-section-number">79.60</span> 杨莱儿　杨永儿<a class="anchor" aria-label="anchor" href="#%E6%9D%A8%E8%8E%B1%E5%84%BF-%E6%9D%A8%E6%B0%B8%E5%84%BF"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十八-杨莱儿-1"></span> <span id="唐轶二十八-杨永儿-1"></span>
见赵光远<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html#%E5%94%90%E8%BD%B6%E4%BA%8C%E5%8D%81%E5%85%AB-%E8%B5%B5%E5%85%89%E8%BF%9C-2">2</a>。</li>
</ol>
</div>
<div id="王小润-王福娘" class="section level2">
<h2>
<span class="header-section-number">79.61</span> 王小润　王福娘<a class="anchor" aria-label="anchor" href="#%E7%8E%8B%E5%B0%8F%E6%B6%A6-%E7%8E%8B%E7%A6%8F%E5%A8%98"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十八-王小润-1"></span> <span id="唐轶二十八-王福娘-1"></span>
见孙棨<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html#%E5%94%90%E8%BD%B6%E4%BA%8C%E5%8D%81%E5%85%AB-%E5%AD%99%E6%A3%A8-1">1</a>。</li>
</ol>
</div>
<div id="俞洛真" class="section level2">
<h2>
<span class="header-section-number">79.62</span> 俞洛真<a class="anchor" aria-label="anchor" href="#%E4%BF%9E%E6%B4%9B%E7%9C%9F"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十八-俞洛真-1"></span>
俞洛真有风貌，且辩慧。顷曾出曲中，值故左揆于公，贵主许纳别室。于公琮尚广德公主，宣宗女也，颇有贤淑之誉。从子棁冒其季父，棁，珠之子。于公柄国时，颇用事，曾贬振州司户。后改名应举，左揆为力甚切，竟不得。后投迹今左广令孜门，因中第，遂佐十军。先通洛真而纳之，月余不能事，诸媵之间彰其迹，以告贵主，主即出之，亦获数百金。遂嫁一胥吏，未朞年而所有索尽，吏不能给，遂复入曲，携胥一女，亦当时绝色。洛真虽有风情，而淫冶任酒，殊无雅裁。亦时为席纠，颇善章程。郑右史仁表常与诗曰：「巧制新章拍指新，金罍巡举助精神。时时欲得横波盻，又怕回筹错指人。」离乱前两日，与进士李文远渭，渥之弟，今改名澣，其年初举，乘醉同诣之。文远一见，不胜爱慕。时日已抵晚，新月初升，因戏文远题诗曰：「引君来访洞中僊，新月如眉拂户前。领取嫦娥攀取桂，便从陵谷一时迁。」予题于楣间讫，先回。间两日，文远因同诣南院，文远言：「前者醉中题姓字于所诣，非宜也。回将撤去之。」及安上门，有自所居追予者曰：「潼关失守矣。」文远不肯中返，竟至南院。及回，固不暇前约，耸辔而归。及亲仁之里，已夺马纷纭矣，因仓皇而回，遂乃奔窜。因与文远思所题诗，真谶词也。《北里志》。</li>
</ol>
</div>
<div id="王苏苏" class="section level2">
<h2>
<span class="header-section-number">79.63</span> 王苏苏<a class="anchor" aria-label="anchor" href="#%E7%8E%8B%E8%8B%8F%E8%8B%8F"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十八-王苏苏-1"></span>
王苏苏，在南曲中，屋室宽博，巵馔有序。女昆仲数人，亦颇善谐谑。有进士李标者，自言李英公𪟝之后，久在大谏王致君门下，致君弟姪因与同诣焉。饮次，标题牕曰：「春暮花株遶户飞，王孙寻胜引尘衣。洞中僊子多情态，留住刘郎不放归。」苏苏先未识，不甘其题，因谓之曰：「阿谁留郎？君莫乱道。」遂取笔继之曰：「怪得犬惊鸡乱飞，羸童瘦马老麻衣。阿谁乱引闲人到，留住青蚨热赶归。」标性褊，头面通赤，命驾先归。后苏苏见王家郎君，辄询：「热赶郎在否？」《北里志》。</li>
</ol>
</div>
<div id="刘泰娘" class="section level2">
<h2>
<span class="header-section-number">79.64</span> 刘泰娘<a class="anchor" aria-label="anchor" href="#%E5%88%98%E6%B3%B0%E5%A8%98"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十八-刘泰娘-1"></span>
见孙棨<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html#%E5%94%90%E8%BD%B6%E4%BA%8C%E5%8D%81%E5%85%AB-%E5%AD%99%E6%A3%A8-2">2</a>。</li>
</ol>
</div>
<div id="荆十三娘" class="section level2">
<h2>
<span class="header-section-number">79.65</span> 荆十三娘<a class="anchor" aria-label="anchor" href="#%E8%8D%86%E5%8D%81%E4%B8%89%E5%A8%98"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十八-荆十三娘-1"></span>
进士赵中行，家于温州，以豪侠为事。至苏州，旅止支山禅院僧房。有一女商荆十三娘，为亡夫设大祥斋，因慕赵，遂同载归扬州。赵以气义，耗荆之财，殊不介意。其友人李正郎弟三十九，爱一妓，为其父母夺与诸葛殷，李怅恨不已。时诸葛殷与吕用之幻惑高太尉，恣行威福，李惧祸，饮泣而已。偶话于荆娘，荆娘亦愤惋，谓李三十九郎曰：「此小事，我能为郎报讐。但请过江，于润州北固山六月六日正午时待我。」李亦依之。至期，荆氏以囊盛妓，兼致妓之父母首归于李。后与赵进士同入浙中，不知所止。《北梦琐言》八。又《广记》一九六引。</li>
</ol>
</div>
<div id="封-询" class="section level2">
<h2>
<span class="header-section-number">79.66</span> 封　询<a class="anchor" aria-label="anchor" href="#%E5%B0%81-%E8%AF%A2"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶二十八-封询-1"></span>
渤海封夫人，讳询，字景文，天官侍郎敖孙也。诸兄皆贡士，有声名场。夫人气韵恬和，容止都雅，善草隶，工文章，盛饰则芙蕖出绿波，巧思则柳絮因风起。至于婉静之法，翦制之工，固不学而生知，婣党号为淑女。咸通戊子岁，始从媒贽，移天于殷门故秘省校书保晦遐构。遐构兄，余寮壻也。爱钟自出，姑实亲姨，夙夜蒸蒸，劬劳无怠。广明庚子岁，妖缠黄道，衅起白丁，关辅烽飞，辇毂遐狩，以天府陆海之盛，奄化于鲸鲵腹中。即冬十二月七日也，邦人大溃，校书自永宁里所居，尽室潜于兰陵里萧氏池台，地邻五门，以为贼不复入。至明日，群凶雾合，秘校遂为所俘。贼酋覩夫人之丽，将欲叱后乘以载之，夫人正色相拒，确然不移。诱说万辞，俱瞑目反背而莫顾。日将夕，贼因勃然起曰：「行则保罗绮于百龄，止则取齑粉于一剑。」夫人奋袂骂曰：「狂贼狂贼，我生于公卿高门，为士君子正室。琴瑟叶奏，凤凰和鸣，岂意昊天不容，降此大戾！守正而死，犹生之年，终不负秽抱羞于汝逆竖之手！」言讫，遇害。贼酋既去，秘校脱身来归，侍婢迎门白夫人逝矣。秘校拊膺失声而前，枕尸于股，大恸良久。挥泪于夫人面曰：「景文景文，即相见！」遂长号而绝。三婢子覩主父主母俱殒，乃相携投浚井而死。三水人曰：「噫，二主二天，实士女之丑行！至于临危抗节，乃丈夫难事，岂谓今见于女德哉！渤海之媛，汝阴之嫔，贞烈规仪，永光于彤管矣。」辛丑岁，遐构兄出自雍，话兹事。以余有《春秋》学，命笔削以备史官之阙。《三水小牍》下。《广记》三七〇。　案：「封询」，《新唐书·列女传》作「封绚」。</p></li>
<li><p><span id="唐轶二十八-封询-2"></span>
唐进士殷保晦、妻封夫人，皆中朝士族也。殷公历官台省，始举进士时，文卷皆内子为之，动合规式，中外皆知。良人倜傥疏放，善与人交，未尝以文章为意。黄寇犯阙，夫妻遭难。初，封夫人就刃，殷公失声，双血被面。其从母为尼，亲见其祸，泣言于姻亲。愚于殷之中表闻之，方信古人云「泪尽继之以血」，哀痛之极也。《北梦琐言》一一。</p></li>
</ol>
</div>
<div id="李庭妻崔氏" class="section level2">
<h2>
<span class="header-section-number">79.67</span> 李庭妻崔氏<a class="anchor" aria-label="anchor" href="#%E6%9D%8E%E5%BA%AD%E5%A6%BB%E5%B4%94%E6%B0%8F"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十八-李庭妻崔氏-1"></span>
陆存者，愚儒也，衰白之后，方调授汝州郏城令，时干符丁酉岁也。是秋，王仙芝党与起自海沂，来攻郡，途经郏城，存微服将遁，为贼所虏。其酋问曰：「汝何等人也？」存绐之曰：「某庖人也。」乃命溲面煎油作食所谓 者，移时不成。贼酋怒曰：「这汉谩语，把剑来！」存惧，急撮面，两手速拍，曰：「祖祖父父，世业世业。」众大笑，释之。时县尉李庭妻崔氏有殊色，贼至为所掠，将妻之，崔氏大诟曰：「我公卿家女，为士子妻，死乃缘命，岂受草贼污辱！」贼怒，刳其心而食。见者无不洒涕。《三水小牍》下。</li>
</ol>
</div>
<div id="杨奇鲲" class="section level2">
<h2>
<span class="header-section-number">79.68</span> 杨奇鲲<a class="anchor" aria-label="anchor" href="#%E6%9D%A8%E5%A5%87%E9%B2%B2"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十八-杨奇鲲-1"></span>
见高骈<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html#%E5%94%90%E8%BD%B6%E4%BA%8C%E5%8D%81%E4%B8%83-%E9%AB%98%E9%AA%88-9">9</a>。</li>
</ol>
</div>
<div id="伊-璠" class="section level2">
<h2>
<span class="header-section-number">79.69</span> 伊　璠<a class="anchor" aria-label="anchor" href="#%E4%BC%8A-%E7%92%A0"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶二十八-伊璠-1"></span>
巢偷污踞宫阙，与安、朱之乱不侔。其间尤异者，各为好事传记。冠裳农贾，挈妻孥潜迹而出者，不可胜记，至有积月陷寇，终日逃避，竟不覩贼锋者。独前泾阳令伊璠为戎所得，屡脱命于刃下，其后血属相失，村服晦行，及蓝关，为猛兽搏而食之。祸患之来，其可苟免？《阙史》下。又《广记》一五八引。《唐诗纪事》七○。</li>
</ol>
</div>
</div>
  <div class="chapter-nav">
<div class="prev"><a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html"><span class="header-section-number">78</span> 唐人轶事汇编卷二十七</a></div>
<div class="next"><a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html"><span class="header-section-number">80</span> 唐人轶事汇编卷二十九</a></div>
</div></main><div class="col-md-3 col-lg-2 d-none d-md-block sidebar sidebar-chapter">
    <nav id="toc" data-toggle="toc" aria-label="On this page"><h2>On this page</h2>
      <ul class="nav navbar-nav">
<li><a class="nav-link" href="#%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB"><span class="header-section-number">79</span> 唐人轶事汇编卷二十八</a></li>
<li><a class="nav-link" href="#%E7%BD%97-%E9%9A%90"><span class="header-section-number">79.1</span> 罗　隐</a></li>
<li><a class="nav-link" href="#%E7%9A%AE%E6%97%A5%E4%BC%91"><span class="header-section-number">79.2</span> 皮日休</a></li>
<li><a class="nav-link" href="#%E9%99%86%E9%BE%9F%E8%92%99"><span class="header-section-number">79.3</span> 陆龟蒙</a></li>
<li><a class="nav-link" href="#%E5%AD%99-%E5%8F%91"><span class="header-section-number">79.4</span> 孙　发</a></li>
<li><a class="nav-link" href="#%E9%AB%98-%E8%9F%BE"><span class="header-section-number">79.5</span> 高　蟾</a></li>
<li><a class="nav-link" href="#%E9%83%91-%E9%9A%90"><span class="header-section-number">79.6</span> 郑　隐</a></li>
<li><a class="nav-link" href="#%E7%AB%A0-%E7%A2%A3"><span class="header-section-number">79.7</span> 章　碣</a></li>
<li><a class="nav-link" href="#%E7%BD%97-%E8%99%AC"><span class="header-section-number">79.8</span> 罗　虬</a></li>
<li><a class="nav-link" href="#%E6%9D%8E%E5%B1%B1%E7%94%AB"><span class="header-section-number">79.9</span> 李山甫</a></li>
<li><a class="nav-link" href="#%E5%AD%99-%E6%A3%A8"><span class="header-section-number">79.10</span> 孙　棨</a></li>
<li><a class="nav-link" href="#%E6%AC%A7%E9%98%B3%E6%BE%A5"><span class="header-section-number">79.11</span> 欧阳澥</a></li>
<li><a class="nav-link" href="#%E5%AD%99-%E6%A8%B5"><span class="header-section-number">79.12</span> 孙　樵</a></li>
<li><a class="nav-link" href="#%E8%92%8B-%E5%87%9D"><span class="header-section-number">79.13</span> 蒋　凝</a></li>
<li><a class="nav-link" href="#%E7%A8%8B-%E8%B4%BA"><span class="header-section-number">79.14</span> 程　贺</a></li>
<li><a class="nav-link" href="#%E7%8B%84%E5%BD%92%E6%98%8C"><span class="header-section-number">79.15</span> 狄归昌</a></li>
<li><a class="nav-link" href="#%E6%9D%8E-%E8%8C%B5"><span class="header-section-number">79.16</span> 李　茵</a></li>
<li><a class="nav-link" href="#%E9%AB%98-%E6%B5%8B"><span class="header-section-number">79.17</span> 高　测</a></li>
<li><a class="nav-link" href="#%E6%9D%8E%E5%87%9D%E5%8F%A4"><span class="header-section-number">79.18</span> 李凝古</a></li>
<li><a class="nav-link" href="#%E5%BC%A0-%E5%AD%9C"><span class="header-section-number">79.19</span> 张　孜</a></li>
<li><a class="nav-link" href="#%E7%A7%A6%E9%9F%AC%E7%8E%89"><span class="header-section-number">79.20</span> 秦韬玉</a></li>
<li><a class="nav-link" href="#%E5%91%A8-%E6%9C%B4"><span class="header-section-number">79.21</span> 周　朴</a></li>
<li><a class="nav-link" href="#%E9%A1%BE-%E8%92%99"><span class="header-section-number">79.22</span> 顾　蒙</a></li>
<li><a class="nav-link" href="#%E9%99%88-%E8%B1%A1"><span class="header-section-number">79.23</span> 陈　象</a></li>
<li><a class="nav-link" href="#%E9%A1%BE-%E4%BA%91"><span class="header-section-number">79.24</span> 顾　云</a></li>
<li><a class="nav-link" href="#%E7%8E%8B%E6%95%AC%E5%82%B2"><span class="header-section-number">79.25</span> 王敬傲</a></li>
<li><a class="nav-link" href="#%E6%9D%A8-%E7%AF%86"><span class="header-section-number">79.26</span> 杨　篆</a></li>
<li><a class="nav-link" href="#%E5%A7%9A%E5%B2%A9%E6%9D%B0"><span class="header-section-number">79.27</span> 姚岩杰</a></li>
<li><a class="nav-link" href="#%E5%BD%92%E5%A4%84%E8%AE%B7"><span class="header-section-number">79.28</span> 归处讷</a></li>
<li><a class="nav-link" href="#%E6%9D%8E%E6%9B%9C-%E5%90%B4%E5%9C%86"><span class="header-section-number">79.29</span> 李曜　吴圆</a></li>
<li><a class="nav-link" href="#%E7%9A%87%E7%94%AB%E6%9E%9A"><span class="header-section-number">79.30</span> 皇甫枚</a></li>
<li><a class="nav-link" href="#%E5%8D%A2-%E4%BC%91"><span class="header-section-number">79.31</span> 卢　休</a></li>
<li><a class="nav-link" href="#%E5%AD%9F-%E6%A3%A8"><span class="header-section-number">79.32</span> 孟　棨</a></li>
<li><a class="nav-link" href="#%E5%A4%8F%E4%BE%AF%E6%B3%BD"><span class="header-section-number">79.33</span> 夏侯泽</a></li>
<li><a class="nav-link" href="#%E9%83%91%E5%90%88%E6%95%AC"><span class="header-section-number">79.34</span> 郑合敬</a></li>
<li><a class="nav-link" href="#%E5%88%98-%E8%A6%83"><span class="header-section-number">79.35</span> 刘　覃</a></li>
<li><a class="nav-link" href="#%E9%83%91-%E8%B3%A8"><span class="header-section-number">79.36</span> 郑　賨</a></li>
<li><a class="nav-link" href="#%E8%B5%B5%E5%85%89%E8%BF%9C"><span class="header-section-number">79.37</span> 赵光远</a></li>
<li><a class="nav-link" href="#%E9%82%B5%E5%AE%89%E7%9F%B3"><span class="header-section-number">79.38</span> 邵安石</a></li>
<li><a class="nav-link" href="#%E6%B8%A9-%E5%AE%9A"><span class="header-section-number">79.39</span> 温　定</a></li>
<li><a class="nav-link" href="#%E5%8D%A2%E5%97%A3%E4%B8%9A"><span class="header-section-number">79.40</span> 卢嗣业</a></li>
<li><a class="nav-link" href="#%E7%9A%87%E7%94%AB%E9%A2%96"><span class="header-section-number">79.41</span> 皇甫颖</a></li>
<li><a class="nav-link" href="#%E6%9D%8E%E5%BB%B7%E7%92%A7"><span class="header-section-number">79.42</span> 李廷璧</a></li>
<li><a class="nav-link" href="#%E4%BA%8E-%E6%A3%81"><span class="header-section-number">79.43</span> 于　棁</a></li>
<li><a class="nav-link" href="#%E9%BB%84%E9%83%81-%E6%9D%8E%E7%91%9E"><span class="header-section-number">79.44</span> 黄郁　李瑞</a></li>
<li><a class="nav-link" href="#%E4%BA%8E%E5%8C%96%E8%8C%82"><span class="header-section-number">79.45</span> 于化茂</a></li>
<li><a class="nav-link" href="#%E5%BC%A0%E5%8D%97%E6%9C%AC"><span class="header-section-number">79.46</span> 张南本</a></li>
<li><a class="nav-link" href="#%E5%AD%99-%E4%BD%8D"><span class="header-section-number">79.47</span> 孙　位</a></li>
<li><a class="nav-link" href="#%E5%BC%A0-%E8%AF%A2"><span class="header-section-number">79.48</span> 张　询</a></li>
<li><a class="nav-link" href="#%E5%BC%A0%E7%B4%A0%E5%8D%BF"><span class="header-section-number">79.49</span> 张素卿</a></li>
<li><a class="nav-link" href="#%E7%9F%B3%E9%87%8E%E7%8C%AA"><span class="header-section-number">79.50</span> 石野猪</a></li>
<li><a class="nav-link" href="#%E7%8E%8B%E4%BF%B3%E4%BC%98"><span class="header-section-number">79.51</span> 王俳优</a></li>
<li><a class="nav-link" href="#%E8%92%8B-%E6%9B%99"><span class="header-section-number">79.52</span> 蒋　曙</a></li>
<li><a class="nav-link" href="#%E5%AD%99-%E6%B3%B0"><span class="header-section-number">79.53</span> 孙　泰</a></li>
<li><a class="nav-link" href="#%E4%BB%8E-%E8%B0%82"><span class="header-section-number">79.54</span> 从　谂</a></li>
<li><a class="nav-link" href="#%E5%83%8A-%E5%93%A5"><span class="header-section-number">79.55</span> 僊　哥</a></li>
<li><a class="nav-link" href="#%E6%A5%9A-%E5%84%BF"><span class="header-section-number">79.56</span> 楚　儿</a></li>
<li><a class="nav-link" href="#%E9%83%91%E4%B8%BE%E4%B8%BE"><span class="header-section-number">79.57</span> 郑举举</a></li>
<li><a class="nav-link" href="#%E7%89%99-%E5%A8%98"><span class="header-section-number">79.58</span> 牙　娘</a></li>
<li><a class="nav-link" href="#%E9%A2%9C%E4%BB%A4%E5%AE%BE"><span class="header-section-number">79.59</span> 颜令宾</a></li>
<li><a class="nav-link" href="#%E6%9D%A8%E8%8E%B1%E5%84%BF-%E6%9D%A8%E6%B0%B8%E5%84%BF"><span class="header-section-number">79.60</span> 杨莱儿　杨永儿</a></li>
<li><a class="nav-link" href="#%E7%8E%8B%E5%B0%8F%E6%B6%A6-%E7%8E%8B%E7%A6%8F%E5%A8%98"><span class="header-section-number">79.61</span> 王小润　王福娘</a></li>
<li><a class="nav-link" href="#%E4%BF%9E%E6%B4%9B%E7%9C%9F"><span class="header-section-number">79.62</span> 俞洛真</a></li>
<li><a class="nav-link" href="#%E7%8E%8B%E8%8B%8F%E8%8B%8F"><span class="header-section-number">79.63</span> 王苏苏</a></li>
<li><a class="nav-link" href="#%E5%88%98%E6%B3%B0%E5%A8%98"><span class="header-section-number">79.64</span> 刘泰娘</a></li>
<li><a class="nav-link" href="#%E8%8D%86%E5%8D%81%E4%B8%89%E5%A8%98"><span class="header-section-number">79.65</span> 荆十三娘</a></li>
<li><a class="nav-link" href="#%E5%B0%81-%E8%AF%A2"><span class="header-section-number">79.66</span> 封　询</a></li>
<li><a class="nav-link" href="#%E6%9D%8E%E5%BA%AD%E5%A6%BB%E5%B4%94%E6%B0%8F"><span class="header-section-number">79.67</span> 李庭妻崔氏</a></li>
<li><a class="nav-link" href="#%E6%9D%A8%E5%A5%87%E9%B2%B2"><span class="header-section-number">79.68</span> 杨奇鲲</a></li>
<li><a class="nav-link" href="#%E4%BC%8A-%E7%92%A0"><span class="header-section-number">79.69</span> 伊　璠</a></li>
</ul>

      <div class="book-extra">
        <ul class="list-unstyled">
          
        </ul>
</div>
    </nav>
</div>

</div>
</div> <!-- .container -->

<footer class="bg-primary text-light mt-5"><div class="container"><div class="row">

  <div class="col-12 col-md-6 mt-3">
    <p>"<strong>历史上的一些人</strong>" was written by 林峰. It was last built on 2022-06-02.</p>
  </div>

  <div class="col-12 col-md-6 mt-3">
    <p>This book was built by the <a class="text-light" href="https://bookdown.org">bookdown</a> R package.</p>
  </div>

</div></div>
</footer>
</body>
</html>
