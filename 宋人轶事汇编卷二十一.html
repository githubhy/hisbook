<!DOCTYPE html>
<html lang="en">
<head>
<meta http-equiv="Content-Type" content="text/html; charset=UTF-8">
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>30 宋人轶事汇编卷二十一 | 历史上的一些人</title>
<meta name="author" content="林峰">
<meta name="description" content="30.1 章　惇  南北章，本建安人，郇公得象之裔，后徙居吴，两族。申公子厚家州南，庄敏公质夫家州北。两第屹然相望，甲于郡城，人号为南北章。今其两族子孙仕者不绝。《吴郡志》卷五十。 见章俞1。 章子厚，人言初生时，父母欲不举，已纳水盆中，为人救止。其后朝士颇闻其事，苏子瞻尝与子厚诗有「方丈仙人出渺茫，高情犹爱水云乡」之语。子厚谓其讥己也，颇不乐。《道山清话》。《尧山堂外纪》卷五十一。...">
<meta name="generator" content="bookdown 0.26 with bs4_book()">
<meta property="og:title" content="30 宋人轶事汇编卷二十一 | 历史上的一些人">
<meta property="og:type" content="book">
<meta property="og:image" content="/images/cover_sheep_thinker.jpeg">
<meta property="og:description" content="30.1 章　惇  南北章，本建安人，郇公得象之裔，后徙居吴，两族。申公子厚家州南，庄敏公质夫家州北。两第屹然相望，甲于郡城，人号为南北章。今其两族子孙仕者不绝。《吴郡志》卷五十。 见章俞1。 章子厚，人言初生时，父母欲不举，已纳水盆中，为人救止。其后朝士颇闻其事，苏子瞻尝与子厚诗有「方丈仙人出渺茫，高情犹爱水云乡」之语。子厚谓其讥己也，颇不乐。《道山清话》。《尧山堂外纪》卷五十一。...">
<meta name="twitter:card" content="summary">
<meta name="twitter:title" content="30 宋人轶事汇编卷二十一 | 历史上的一些人">
<meta name="twitter:description" content="30.1 章　惇  南北章，本建安人，郇公得象之裔，后徙居吴，两族。申公子厚家州南，庄敏公质夫家州北。两第屹然相望，甲于郡城，人号为南北章。今其两族子孙仕者不绝。《吴郡志》卷五十。 见章俞1。 章子厚，人言初生时，父母欲不举，已纳水盆中，为人救止。其后朝士颇闻其事，苏子瞻尝与子厚诗有「方丈仙人出渺茫，高情犹爱水云乡」之语。子厚谓其讥己也，颇不乐。《道山清话》。《尧山堂外纪》卷五十一。...">
<meta name="twitter:image" content="/images/cover_sheep_thinker.jpeg">
<!-- JS --><script src="https://cdnjs.cloudflare.com/ajax/libs/clipboard.js/2.0.6/clipboard.min.js" integrity="sha256-inc5kl9MA1hkeYUt+EC3BhlIgyp/2jDIyBLS6k3UxPI=" crossorigin="anonymous"></script><script src="https://cdnjs.cloudflare.com/ajax/libs/fuse.js/6.4.6/fuse.js" integrity="sha512-zv6Ywkjyktsohkbp9bb45V6tEMoWhzFzXis+LrMehmJZZSys19Yxf1dopHx7WzIKxr5tK2dVcYmaCk2uqdjF4A==" crossorigin="anonymous"></script><script src="https://kit.fontawesome.com/6ecbd6c532.js" crossorigin="anonymous"></script><script src="libs/jquery-3.6.0/jquery-3.6.0.min.js"></script><meta name="viewport" content="width=device-width, initial-scale=1, shrink-to-fit=no">
<link href="libs/bootstrap-4.6.0/bootstrap.min.css" rel="stylesheet">
<script src="libs/bootstrap-4.6.0/bootstrap.bundle.min.js"></script><script src="libs/bs3compat-0.3.1/transition.js"></script><script src="libs/bs3compat-0.3.1/tabs.js"></script><script src="libs/bs3compat-0.3.1/bs3compat.js"></script><link href="libs/bs4_book-1.0.0/bs4_book.css" rel="stylesheet">
<script src="libs/bs4_book-1.0.0/bs4_book.js"></script><script src="libs/accessible-code-block-0.0.1/empty-anchor.js"></script><script src="https://cdnjs.cloudflare.com/ajax/libs/autocomplete.js/0.38.0/autocomplete.jquery.min.js" integrity="sha512-GU9ayf+66Xx2TmpxqJpliWbT5PiGYxpaG8rfnBEk1LL8l1KGkRShhngwdXK1UgqhAzWpZHSiYPc09/NwDQIGyg==" crossorigin="anonymous"></script><script src="https://cdnjs.cloudflare.com/ajax/libs/mark.js/8.11.1/mark.min.js" integrity="sha512-5CYOlHXGh6QpOFA/TeTylKLWfB3ftPsde7AnmhuitiTX4K5SqCLBeKro6sPS8ilsz1Q4NRx3v8Ko2IBiszzdww==" crossorigin="anonymous"></script><!-- CSS --><style type="text/css">
    
    div.hanging-indent{margin-left: 1.5em; text-indent: -1.5em;}
  </style>
</head>
<body data-spy="scroll" data-target="#toc">

<div class="container-fluid">
<div class="row">
  <header class="col-sm-12 col-lg-3 sidebar sidebar-book"><a class="sr-only sr-only-focusable" href="#content">Skip to main content</a>

    <div class="d-flex align-items-start justify-content-between">
      <h1>
        <a href="index.html" title="">历史上的一些人</a>
      </h1>
      <button class="btn btn-outline-primary d-lg-none ml-2 mt-1" type="button" data-toggle="collapse" data-target="#main-nav" aria-expanded="true" aria-controls="main-nav"><i class="fas fa-bars"></i><span class="sr-only">Show table of contents</span></button>
    </div>

    <div id="main-nav" class="collapse-lg">
      <form role="search">
        <input id="search" class="form-control" type="search" placeholder="Search" aria-label="Search">
</form>

      <nav aria-label="Table of contents"><h2>Table of contents</h2>
        <ul class="book-toc list-unstyled">
<li><a class="" href="index.html"></a></li>
<li><a class="" href="%E6%9E%97%E5%B3%B0%E8%AF%84.html"><span class="header-section-number">1</span> 林峰评</a></li>
<li><a class="" href="%E4%B8%89%E5%9B%BD%E9%AD%8F%E5%B8%9D.html"><span class="header-section-number">2</span> 三国魏帝</a></li>
<li><a class="" href="%E4%B8%89%E5%9B%BD%E9%AD%8F%E5%AE%98%E5%91%98.html"><span class="header-section-number">3</span> 三国魏官员</a></li>
<li><a class="" href="%E4%B8%9C%E6%99%8B%E5%B8%9D.html"><span class="header-section-number">4</span> 东晋帝</a></li>
<li><a class="" href="%E5%94%90%E5%AE%98%E5%91%98.html"><span class="header-section-number">5</span> 唐官员</a></li>
<li><a class="" href="%E5%AE%8B%E7%9A%87%E5%B8%9D.html"><span class="header-section-number">6</span> 宋皇帝</a></li>
<li><a class="" href="%E5%AE%8B%E5%AE%98%E5%91%98.html"><span class="header-section-number">7</span> 宋官员</a></li>
<li><a class="" href="%E5%AE%8B%E5%A5%B3%E6%80%A7.html"><span class="header-section-number">8</span> 宋女性</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E9%9B%B6.html"><span class="header-section-number">9</span> 宋人轶事汇编卷零</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80-3.html"><span class="header-section-number">10</span> 宋人轶事汇编卷一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C-4.html"><span class="header-section-number">11</span> 宋人轶事汇编卷二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html"><span class="header-section-number">12</span> 宋人轶事汇编卷三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html"><span class="header-section-number">13</span> 宋人轶事汇编卷四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html"><span class="header-section-number">14</span> 宋人轶事汇编卷五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html"><span class="header-section-number">15</span> 宋人轶事汇编卷六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html"><span class="header-section-number">16</span> 宋人轶事汇编卷七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB.html"><span class="header-section-number">17</span> 宋人轶事汇编卷八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D-1.html"><span class="header-section-number">18</span> 宋人轶事汇编卷九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81-1.html"><span class="header-section-number">19</span> 宋人轶事汇编卷十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html"><span class="header-section-number">20</span> 宋人轶事汇编卷十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html"><span class="header-section-number">21</span> 宋人轶事汇编卷十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html"><span class="header-section-number">22</span> 宋人轶事汇编卷十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html"><span class="header-section-number">23</span> 宋人轶事汇编卷十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html"><span class="header-section-number">24</span> 宋人轶事汇编卷十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html"><span class="header-section-number">25</span> 宋人轶事汇编卷十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html"><span class="header-section-number">26</span> 宋人轶事汇编卷十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html"><span class="header-section-number">27</span> 宋人轶事汇编卷十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html"><span class="header-section-number">28</span> 宋人轶事汇编卷十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html"><span class="header-section-number">29</span> 宋人轶事汇编卷二十</a></li>
<li><a class="active" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html"><span class="header-section-number">30</span> 宋人轶事汇编卷二十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html"><span class="header-section-number">31</span> 宋人轶事汇编卷二十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html"><span class="header-section-number">32</span> 宋人轶事汇编卷二十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html"><span class="header-section-number">33</span> 宋人轶事汇编卷二十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html"><span class="header-section-number">34</span> 宋人轶事汇编卷二十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html"><span class="header-section-number">35</span> 宋人轶事汇编卷二十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html"><span class="header-section-number">36</span> 宋人轶事汇编卷二十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html"><span class="header-section-number">37</span> 宋人轶事汇编卷二十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html"><span class="header-section-number">38</span> 宋人轶事汇编卷二十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html"><span class="header-section-number">39</span> 宋人轶事汇编卷三十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html"><span class="header-section-number">40</span> 宋人轶事汇编卷三十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html"><span class="header-section-number">41</span> 宋人轶事汇编卷三十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html"><span class="header-section-number">42</span> 宋人轶事汇编卷三十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html"><span class="header-section-number">43</span> 宋人轶事汇编卷三十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html"><span class="header-section-number">44</span> 宋人轶事汇编卷三十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html"><span class="header-section-number">45</span> 宋人轶事汇编卷三十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html"><span class="header-section-number">46</span> 宋人轶事汇编卷三十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html"><span class="header-section-number">47</span> 宋人轶事汇编卷三十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html"><span class="header-section-number">48</span> 宋人轶事汇编卷三十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B%E5%8D%81.html"><span class="header-section-number">49</span> 宋人轶事汇编卷四十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E9%9B%B6.html"><span class="header-section-number">50</span> 唐人轶事汇编卷零</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html"><span class="header-section-number">51</span> 唐人轶事汇编卷一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html"><span class="header-section-number">52</span> 唐人轶事汇编卷二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html"><span class="header-section-number">53</span> 唐人轶事汇编卷三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html"><span class="header-section-number">54</span> 唐人轶事汇编卷四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html"><span class="header-section-number">55</span> 唐人轶事汇编卷五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html"><span class="header-section-number">56</span> 唐人轶事汇编卷六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html"><span class="header-section-number">57</span> 唐人轶事汇编卷七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB-1.html"><span class="header-section-number">58</span> 唐人轶事汇编卷八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D.html"><span class="header-section-number">59</span> 唐人轶事汇编卷九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81.html"><span class="header-section-number">60</span> 唐人轶事汇编卷十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html"><span class="header-section-number">61</span> 唐人轶事汇编卷十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html"><span class="header-section-number">62</span> 唐人轶事汇编卷十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html"><span class="header-section-number">63</span> 唐人轶事汇编卷十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html"><span class="header-section-number">64</span> 唐人轶事汇编卷十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html"><span class="header-section-number">65</span> 唐人轶事汇编卷十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html"><span class="header-section-number">66</span> 唐人轶事汇编卷十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html"><span class="header-section-number">67</span> 唐人轶事汇编卷十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html"><span class="header-section-number">68</span> 唐人轶事汇编卷十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html"><span class="header-section-number">69</span> 唐人轶事汇编卷十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html"><span class="header-section-number">70</span> 唐人轶事汇编卷二十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html"><span class="header-section-number">71</span> 唐人轶事汇编卷二十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html"><span class="header-section-number">72</span> 唐人轶事汇编卷二十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html"><span class="header-section-number">73</span> 唐人轶事汇编卷二十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html"><span class="header-section-number">74</span> 唐人轶事汇编卷二十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html"><span class="header-section-number">75</span> 唐人轶事汇编卷二十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html"><span class="header-section-number">76</span> 唐人轶事汇编卷二十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html"><span class="header-section-number">77</span> 唐人轶事汇编卷二十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html"><span class="header-section-number">78</span> 唐人轶事汇编卷二十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html"><span class="header-section-number">79</span> 唐人轶事汇编卷二十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html"><span class="header-section-number">80</span> 唐人轶事汇编卷三十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html"><span class="header-section-number">81</span> 唐人轶事汇编卷三十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html"><span class="header-section-number">82</span> 唐人轶事汇编卷三十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html"><span class="header-section-number">83</span> 唐人轶事汇编卷三十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html"><span class="header-section-number">84</span> 唐人轶事汇编卷三十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html"><span class="header-section-number">85</span> 唐人轶事汇编卷三十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html"><span class="header-section-number">86</span> 唐人轶事汇编卷三十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html"><span class="header-section-number">87</span> 唐人轶事汇编卷三十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html"><span class="header-section-number">88</span> 唐人轶事汇编卷三十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html"><span class="header-section-number">89</span> 唐人轶事汇编卷三十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B%E5%8D%81.html"><span class="header-section-number">90</span> 唐人轶事汇编卷四十</a></li>
<li class="book-part">附录</li>
<li><a class="" href="references.html">参考文献</a></li>
</ul>

        <div class="book-extra">
          
        </div>
      </nav>
</div>
  </header><main class="col-sm-12 col-md-9 col-lg-7" id="content"><div id="宋人轶事汇编卷二十一" class="section level1">
<h1>
<span class="header-section-number">30</span> 宋人轶事汇编卷二十一<a class="anchor" aria-label="anchor" href="#%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80"><i class="fas fa-link"></i></a>
</h1>
<div id="章-惇" class="section level2">
<h2>
<span class="header-section-number">30.1</span> 章　惇<a class="anchor" aria-label="anchor" href="#%E7%AB%A0-%E6%83%87"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十一-章惇-1"></span>
南北章，本建安人，郇公得象之裔，后徙居吴，两族。申公子厚家州南，庄敏公质夫家州北。两第屹然相望，甲于郡城，人号为南北章。今其两族子孙仕者不绝。《吴郡志》卷五十。</p></li>
<li><p><span id="宋轶二十一-章惇-2"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html#%E5%AE%8B%E8%BD%B6%E4%BA%8C%E5%8D%81%E4%B8%80-%E7%AB%A0%E4%BF%9E-1">章俞1</a>。</p></li>
<li><p><span id="宋轶二十一-章惇-3"></span>
章子厚，人言初生时，父母欲不举，已纳水盆中，为人救止。其后朝士颇闻其事，苏子瞻尝与子厚诗有「方丈仙人出渺茫，高情犹爱水云乡」之语。子厚谓其讥己也，颇不乐。《道山清话》。《尧山堂外纪》卷五十一。</p></li>
<li><p><span id="宋轶二十一-章惇-4"></span>
章丞相初来京师，年少美丰姿。当日晚独步禁街，覩车子数乘，舆卫甚都，最后者，辕后一妇人，美而艳，揭帘目逆。丞相因信步随之，不觉至夕。妇人以手招丞相，丞相遂登车与之共载，至一甲第，甚雄壮。妇人遮蔽丞相，杂众人以入一院，深邃若久无人居者。少顷，前妇人始至，备酒馔之属亦甚珍。丞相因问其所，妇人笑而不答。自是妇人引侪类辈迭相往来，俱媚甚，询之皆不顾而言它，每去则必以巨锁扃之。如是累日夕，丞相体为之弊，意甚彷徨。一姬年差长，忽发问曰：「此岂郎君所游之地，何为而至此耶？我之主翁行迹多不循道理，宠婢多而无嗣，每钩致少年之徒与群妾合，久则毙之，此地凡数人矣。」丞相惶骇曰：「果尔，为之奈何？」姬曰：「观子之容，非碌碌者，似必能免。主翁翌日入朝甚早，今夕解我之衣以衣子，且不复锁子门，俟至五鼓，则吾当来呼子，子亟随我登厅事，我当以厮役之服披子，随前驺以出，可以无患矣。尔后慎勿以语人，亦不可复由此街。不然，吾与若彼此皆祸不旋踵矣。」诘旦，某姬果来扣户，而丞相乃用其术，得免于其难。后丞相既贵，犹以此事语族中所厚善者，云后得其主翁之姓名，但不欲晓之于人耳。《投辖录》。《虚谷闲钞》。《宋稗类钞》卷四。</p></li>
<li><p><span id="宋轶二十一-章惇-5"></span>
章惇者，郇公之疎族。举进士，在京师馆于郇公之第。私族父之妾，为人所掩，逾垣而出，误践街中一妪，为妪所讼。时包公知开封府，不复深究，赎铜而已。惇后及第在五六人间，大不如意，诮让考试官人。或求观其敕，掷地以示之，士论忿其不恭。熙宁初，试馆职，御史言其无行，罢之。及介甫用事，张郇、李承之荐惇可用，介甫曰：「闻惇大无行。」承之曰：「某所荐者才也，顾惇才可用于今日耳，素行何累焉！公试召与语，自当爱之。」介甫召见之，惇素辩，又善迎合，介甫大喜，恨得之晚。擢用数年，至两制、三司使。《邵氏闻见录》卷十三。《温公琐语》。</p></li>
<li><p><span id="宋轶二十一-章惇-6"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html#%E5%AE%8B%E8%BD%B6%E5%8D%81%E4%B9%9D-%E9%82%B5%E9%9B%8D-11">邵雍11</a>。</p></li>
<li><p><span id="宋轶二十一-章惇-7"></span>
章子厚在丞相府，顾坐客曰：「延安帅章质夫，因板筑发地，得大竹根，半已变石。西边自昔无竹，亦一异也。」客皆无语，先人独曰：「天地回南作北有几矣，公以今日之延安，为自天地以来西边乎？」子厚太息曰：「先生观物之学也。」盖子厚蚤出康节门下云。《邵氏闻见后录》卷四。</p></li>
<li><p><span id="宋轶二十一-章惇-8"></span>
苏子瞻任凤翔府节度判官，章子厚为商州令，同试永兴军进士。……二人相得欢甚，同游南山诸寺，寺有山魈为祟，客不敢宿。子厚宿，山魈不敢出。抵仙游潭，下临绝壁万仞，岸甚狭，横木架桥，子厚推子瞻过潭书壁，子瞻不敢过。子厚平步以过，用索系树，蹑之上下，神色不动，以漆墨濡笔大书石壁上曰：「章惇、苏轼来游。」子瞻拊其背曰：「子厚必能杀人。」子厚曰：「何也？」子瞻曰：「能自拚命者，能杀人也。」子厚大笑。《高斋漫录》。《东都事略》卷九十五。《名贤氏族言行类稿》卷二十六。《何氏语林》卷十四。《尧山堂外纪》卷五十一。</p></li>
<li><p><span id="宋轶二十一-章惇-9"></span>
子厚为商州推官，时子瞻为凤翔幕佥，因差试官开院，同途小饮山寺。闻报有虎者，二人酒狂，因勒马同往观之。去虎数十步外，马惊不敢前。子瞻云：「马犹如此，著甚来由？」乃转去。子厚独鞭马向前去，曰：「我自有道理。」既近，取铜沙锣于石上攧响，虎即惊窜。归谓子瞻曰：「子定不如我。」异时奸计，已见于此矣。《西塘集耆旧续闻》卷四。《池北偶谈》卷八。</p></li>
<li><p><span id="宋轶二十一-章惇-10"></span>
章子厚与苏子瞻少为莫逆交。一日，子厚坦腹而卧，适子瞻自外来，摩其腹以问子瞻曰：「公道此中何所有？」子瞻曰：「都是谋反底家事。」子厚大笑。《道山清话》。《拊掌录》。《何氏语林》卷二十八。《宋稗类钞》卷六。</p></li>
<li><p><span id="宋轶二十一-章惇-11"></span>
章子厚少年未改官，蒙欧阳公荐馆职。熙宁初，欧公作《史照岘山亭记》以示子厚。子厚读至「元凯铭功于二石，一置兹山，一投汉水」。子厚曰：「今饮酒者，令编劄斟酒亦可，穿衫着带斟酒亦可饮酒，令妇环侍斟酒亦可饮酒，终不若美人斟酒之中节也。『一置兹山，一投汉水』亦可，然终是突兀，此壮士编劄斟酒之礼也。惇欲改曰『一置兹山之上，一投汉水之渊』，此美人斟酒之体，合宜中节故也。」文忠公喜而用之。《默记》卷下。</p></li>
<li><p><span id="宋轶二十一-章惇-12"></span>
汴渠第五铺有异僧，众名之圣和尚，时语人祸福，扣之则不复道也。熙宁初，余伯父朝奉君与先博士君同章申公诣阙，时申公改官未久，先博士未第也。申公所在喜访异人，至铺具饭，遇僧过门，即延之。入座，熟视先君曰：「福人福人，宰相是你手裏出。」已而回视申公曰：「承天一柱，判断山河。」视伯父独无言。既去，先君戏申公曰：「承天一柱，判断山河，则当是正拜之征，然一柱为何？」申公曰：「我作宰相，更容两人也。」后果如其言。《春渚纪闻》卷三。</p></li>
<li><p><span id="宋轶二十一-章惇-13"></span>
翰林故事，学士每白事于中书，皆公服靸鞋坐玉堂，使院吏入白，学士至，丞相出迎，然此礼不行久矣。章惇为知制诰直学士院，力欲行之。会一日，两制俱白事于中书，其中学士皆鞹足秉笏，而惇独散手靸鞋。翰林故事，十废七八，忽行此礼，大諠物议，而中丞邓绾尤肆诋毁。既而罢惇直院，而靸鞋之礼，后亦无肯行之者。《东轩笔录》卷五。</p></li>
<li><p><span id="宋轶二十一-章惇-14"></span>
熙宁七年，元绛为三司使，宋迪为判官。迪一日遣使煑药，而遗火延烧计府，自午至申，焚伤殆尽。方火炽，神宗御西角楼以观，是时章惇以知制诰判军器监，遽部本监役兵往救火，经由阁楼以过。上顾问左右，以惇为对。翌日，迪夺官勒停，绛罢使，以章惇代之。《东轩笔录》卷五。《宋朝事实类苑》卷二十二。</p></li>
<li><p><span id="宋轶二十一-章惇-15"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html#%E5%AE%8B%E8%BD%B6%E5%8D%81%E4%BA%8C-%E5%BC%A0%E6%96%B9%E5%B9%B3-20">张方平20</a>。</p></li>
<li><p><span id="宋轶二十一-章惇-16"></span>
章子厚为侍从时，遇其生朝会客。其门人林特者亦乡人也，以诗为寿。子厚晚于座上取诗以示客，且指其颂德处云：「只是海行言语，道人须道著乃为工。」门人者颇不平之，忽曰：「昔人有令画工传神，以其不似，命别为之。既而又以不似，凡三四易。画工怒曰：『若画得似后，是甚模样？』」满坐哄然。《道山清话》。《何氏语林》卷二十八。《宋稗类钞》卷六。</p></li>
<li><p><span id="宋轶二十一-章惇-17"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html#%E5%AE%8B%E8%BD%B6%E4%BA%8C%E5%8D%81%E4%BA%8C-%E8%8B%8F%E8%BD%BC-85">苏轼85</a>。</p></li>
<li><p><span id="宋轶二十一-章惇-18"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html#%E5%AE%8B%E8%BD%B6%E4%BA%8C%E5%8D%81%E4%BA%8C-%E8%8B%8F%E8%BD%BC-103">苏轼103</a>。</p></li>
<li><p><span id="宋轶二十一-章惇-19"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html#%E5%AE%8B%E8%BD%B6%E5%8D%81%E4%B9%9D-%E7%8E%8B%E8%A7%82-3">王观3</a>。</p></li>
<li><p><span id="宋轶二十一-章惇-20"></span>
神宗时以陕西用兵失利，内地出令斩一漕臣。明日，宰相蔡确奏知，上曰：「昨日批出斩某人，已行否？」确曰：「方欲奏知。」上曰：「此事何疑？」确曰：「祖宗以未尝杀士人，臣事不意自陛下始。」上沉吟久之，曰：「可与刺面，配远恶处。」门下侍郎章惇曰：「如此，即不若杀之。」上曰：「何故？」曰：「士可杀，不可辱。」上声色俱厉曰：「快意事，便做不得一件！」惇曰：「如此快意事，不做得也好。」《退斋笔录》。《蓼花洲闲录》。《宋稗类钞》卷三。</p></li>
<li><p><span id="宋轶二十一-章惇-21"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html#%E5%AE%8B%E8%BD%B6%E4%BA%8C%E5%8D%81%E4%B8%89-%E9%92%B1%E5%8B%B0-3">钱勰3</a>。</p></li>
<li><p><span id="宋轶二十一-章惇-22"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html#%E5%AE%8B%E8%BD%B6%E4%BA%8C%E5%8D%81%E4%B8%89-%E9%92%B1%E5%8B%B0-4">钱勰4</a>。</p></li>
<li><p><span id="宋轶二十一-章惇-23"></span>
章公惇罢相，俄落职。林公希为舍人当制，制词云：「悻悻无大臣之节，怏怏非少主之臣。」章相寄声曰：「此一联无乃大甚。」林答曰：「长官发恶，杂职棒毒，无足怪也。」《高斋漫录》。《宋稗类钞》卷六。</p></li>
<li><p><span id="宋轶二十一-章惇-24"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html#%E5%AE%8B%E8%BD%B6%E4%BA%8C%E5%8D%81%E4%B8%80-%E9%99%88%E7%93%98-7">陈瓘7</a>。</p></li>
<li><p><span id="宋轶二十一-章惇-25"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html#%E5%AE%8B%E8%BD%B6%E4%BA%8C%E5%8D%81%E4%B8%80-%E9%99%88%E7%93%98-8">陈瓘8</a>。</p></li>
<li><p><span id="宋轶二十一-章惇-26"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html#%E5%AE%8B%E8%BD%B6%E4%BA%8C%E5%8D%81%E4%B8%80-%E5%88%98%E5%AE%89%E4%B8%96-10">刘安世10</a>。</p></li>
<li><p><span id="宋轶二十一-章惇-27"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html#%E5%AE%8B%E8%BD%B6%E4%BA%8C%E5%8D%81%E4%B8%89-%E6%99%81%E7%AB%AF%E5%BD%A6-1">晁端彦1</a>。</p></li>
<li><p><span id="宋轶二十一-章惇-28"></span>
章子厚尝与刘子先有塲屋之旧，又颇相厚善。子厚居京口，子先守姑苏，以新酝洞庭春寄之。子厚答诗云：「洞霄宫裏一闲人，东府西枢老旧臣。多谢姑苏贤太守，殷勤分送洞庭春。」其后隔阔十年，子厚拜相，亦不通问，寄书诮其相忘远引之意。子先以诗谢曰：「故人天上有书来，责我踈愚唤不回。两处共瞻千里月，十年不寄一枝梅。尘泥自与云霄隔，驽马难追德骥才。莫谓无心向门下，也曾终夕望三台。」公得诗大喜，即召为宰属，遂迁户部侍郎。《高斋诗话》。《苕溪渔隐丛话》前集卷五十五。《诗人玉屑》卷十。《群书类编故事》卷四。《宋诗纪事》卷三十五。</p></li>
<li><p><span id="宋轶二十一-章惇-29"></span>
章子厚在政府，有「惇贼邦曲」之号。一日，邦直欲复唐巾裹，子厚曰：「未消争竞，只烦公令嗣戴来略看。」子由语张文潜曰：「庙堂之上，谑语肆行，在下者安得不风靡？」《贵耳集》卷下。《何氏语林》卷十三。</p></li>
<li><p><span id="宋轶二十一-章惇-30"></span>
章子厚为相，靳侮朝士。常差一从官使高丽，其人陈情，力辞再三，不允，遂往都堂恳之。章云：「以公所陈不诚，故未相允。」其人云：「某之所陈，莫非情实。」章笑云：「公何不道自揣臣心，诚难过海？」《鸡肋编》卷下。</p></li>
<li><p><span id="宋轶二十一-章惇-31"></span>
章子厚作宰相日，齐州奏孙耿镇监镇武臣私官奴，乃本镇富民所畜也。一夕，诣官奴，为富民结客殴之，伤重垂尽而逸，且阴遣人诉于州。州奏监罪，请置于法。子厚为请，富民诛于镇市中，监官放罪还任。《默记》卷中。</p></li>
<li><p><span id="宋轶二十一-章惇-32"></span>
章子厚在政府之日久，而亲族无一人历清要者。一宗室曰：「何足道者，前辈往往如是。」《晁氏客语》。</p></li>
<li><p><span id="宋轶二十一-章惇-33"></span>
章子厚在相位，一日，国子长、贰堂白：「《三经义》已镂板攽行，王荆公《字说》亦合攽行，合取相公钧旨。」子厚曰：「某所不晓，此事请白右丞。」右丞，蔡元度也。《清波杂志》卷十。</p></li>
<li><p><span id="宋轶二十一-章惇-34"></span>
王荆公《日录》……尽出其婿蔡卞诬罔。……章子厚为息女择配，久而未谐。蔡因曰：「相公择婿如此其艰，岂不男女失时乎？」子厚曰：「待寻一个似蔡郎者。」蔡甚慙。《清波杂志》卷二。</p></li>
<li><p><span id="宋轶二十一-章惇-35"></span>
林自为太学博士，上章相子厚启云：「伏惟门下相公，有猷有为，无相无作。」子厚在漏舍，因与执政语及，大骂云：「遮汉敢乱道如此！」蔡元度曰：「无相无作，虽出佛书，然荆公《字说》尝引之，恐亦可用。」子厚复大骂曰：「荆公亦不曾奉敕许乱道，况林自乎！」坐皆默然。《老学庵笔记》卷一。</p></li>
<li><p><span id="宋轶二十一-章惇-36"></span>
曾子宣、林子中在密院，为哲庙言：「章子厚以隐士帽、紫直掇，系绦见从官，从官皆朝服。其强肆如此。」上曰：「彼见蔡京，亦敢尔乎？」京时为翰林学士，不知何以得人主待之如此，真奸人之雄也。《老学庵笔记》卷五。</p></li>
<li><p><span id="宋轶二十一-章惇-37"></span>
章丞相惇性豪迈，颇傲物，在相位数以道服接宾客，自八座而下，多不平之。然独见鲁公则否。而鲁公时在翰院为承旨，亦自负章之不能以气凌公也。一日，诣丞相府。故事，宰执出政事堂归第，有宾吏白侍从官在客次，而大臣者既舍辔即不还家，径从断事所而下以延客。及是章丞相返，不揖客，行入舍，褫其公裳，特易以道服而后出。鲁公方趋上，适见之，则亟索去。于是章丞相作惭灼然而语公曰：「是必以衣服故得罪矣，然愿少留。」公曰：「某待罪禁林，实天子私人，非公僚佐，藉人微，顾不辱公乎？」遂起，欲行去。章以手掠公，目使留，致恳到。会荐汤而从者以骑至，故公得而拂褏，因卧家，具章白其事，且以辱朝廷而待罪焉。哲庙览公奏，深多公之得体，亟诏释之。因有旨：「宰臣章惇赎铜七斤。」仍命立法，以戒后来。自是，鲁公终章丞相之在相位而不以私见也。《铁围山丛谈》卷二。《萍洲可谈》卷一。</p></li>
<li><p><span id="宋轶二十一-章惇-38"></span>
〔章〕惇性忮毒，忍于为恶，于是百姓歌之曰：「大惇小惇，入地无门。」小惇，则安惇也。《东都事略》卷九十五。</p></li>
<li><p><span id="宋轶二十一-章惇-39"></span>
童谣云：「大惇、小惇，入地无门。大蔡、小蔡，还他命债。」《宣和遗事》元集。</p></li>
<li><p><span id="宋轶二十一-章惇-40"></span>
元符间，宗室有以妾为妻者，因罢开府仪同三司及大宗正职事。蔡元长行词曰：「既上大宗之印，复捐开府之仪。」章申公谓曾子宣曰：「此语与『手持金骨之朵，身坐银交之椅』何异？」曾复顾申公曰：「顷时记得有行侍御史词头，云『爰迁侍御之史』，不记得是谁？」申公顾许冲元曰：「此是侍郎向日乱道。」曾时为枢密，许为黄门也。《春渚纪闻》卷一。</p></li>
<li><p><span id="宋轶二十一-章惇-41"></span>
鄱阳胡咏之朝散，生平好道。元符初，尝于信州弋阳县见一道人，青巾葛衣，神气特异，因揖而延之对饮。道人……索纸书诗曰：「济世应须不世才，调羹重见用盐梅。种成白璧人何处，熟了黄粱梦未回。相府旧开延士阁，武夷新筑望仙台。青鸡唱彻函关晓，好卷游帏归去来。」授咏曰：「为我以此寄章相公。」且曰：「章相公好个人，又错了路径也。」……咏至京师，见王副车诜，具告以此，欲持诗谒子厚。诜曰：「不可。上方以边事倚办相公。丞相得此，必坚请去，上必疑怪，诘其所以然，君且得罪。」咏以为然。……他日子厚北归，闻有此诗，就咏求之。其真本已为驸车奄有之，乃录寄。子厚见诗，叹曰：「使吾早得此诗，去位久矣，岂复有今日之事乎？」《墨庄漫录》卷一。</p></li>
<li><p><span id="宋轶二十一-章惇-42"></span>
元符末，章子厚为永泰山陵使。子厚专权之久，人情郁陶，有曾诞敷文者作词，略云：「草草山陵职事，厌厌罢相情怀。」谓故事也。《挥麈后录》卷二。《齐东野语》卷六。</p></li>
<li><p><span id="宋轶二十一-章惇-43"></span>
元符末，章相罢政，出东水门，至淮门道旁堠上，尽署大字云：「我是里堠，奉白子厚。山陵归后，专此奉候。」沿路无一遗者。《家世旧闻》卷下。</p></li>
<li><p><span id="宋轶二十一-章惇-44"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%AE%8B%E8%BD%B6%E4%BA%8C%E5%8D%81%E5%9B%9B-%E9%87%8A%E5%A5%89%E5%BF%A0-1">释奉忠1</a>。</p></li>
<li><p><span id="宋轶二十一-章惇-45"></span>
苏子由谪雷州，不许占官舍，遂僦民屋。章子厚又以为强夺民居，下本州追民究治，以僦券甚明乃已。不一二年，子厚谪雷州，亦问舍于民。民曰：「前苏公来，为章丞相几破我家，今不可也。」《邵氏闻见后录》卷二十二。《自警编》卷九。</p></li>
<li><p><span id="宋轶二十一-章惇-46"></span>
章子厚自岭表还，为余言神仙升举事云：「形滞难脱，临行亦须假名香百余斤焚之，佐以此行，幸能办。」意自言必升举也。坐客或疑而未和，公举近岁庐山有崔道人者，积香数斛，一日尽发，命弟子至五老峰下徐焚之，默坐其旁，烟盛不相辨，忽跃起已在峰顶。《石林避暑录话》卷二。</p></li>
<li><p><span id="宋轶二十一-章惇-47"></span>
章申公在睦州，暮年有妾曰茜英，有殊色，公宠嬖之。一日，其子援至所居乌龙寺僧房，有玉界尺在案上，乃公所爱。因究其所从，群婢共言与僧通已久。公怒，令为爨婢，布衣执爨而已，未尝箠也。而罪群婢不能防闲，缚而尽箠之。茜英既执爨，请令十二县君供过，乃援妻也。缚其僧，箠而送郡，其供出事目如牛腰，即枷送狱。郡守方通亲鞠而亟断之，杖其背，厅事震动，而僧不动如山。茜英执爨四十日，衣敝，申公思之，令援曰：「十二县君不须出，令茜英依旧伏侍。茜英即着旧衣。」茜英坚不肯着，呼至前，曰：「相公送至州县则送之，茜英不着好衣，不伏侍相公。茜英宁死尔！」言讫，吞气立死。《默记》卷下。</p></li>
<li><p><span id="宋轶二十一-章惇-48"></span>
世言章申公在睦州遇猴事，时方通为守，实然也。云有大猿数十，遂使人擒而缚之。忽于乌龙山后突出数千大青猿，解缚夺而去之，人皆莫敢近。《默记》卷下。</p></li>
<li><p><span id="宋轶二十一-章惇-49"></span>
章丞相申公子厚，以能书自负。性喜挥翰，虽在政府，暇时日书数幅。予尝见杂书一卷，凡九事，乃抄之，因载于此。「……元祐六年十一月五日，京西斋东厅，大涤翁书。」《墨庄漫录》卷十。</p></li>
<li><p><span id="宋轶二十一-章惇-50"></span>
客有谓东坡曰：「章子厚日临《兰亭》一本。」坡笑云：「工摹临者，非自得，章七终不高尔。」予尝见子厚在三司北轩所写《兰亭》两本，诚如坡公之言。《独醒杂志》卷五。《侯鲭录》卷八。</p></li>
<li><p><span id="宋轶二十一-章惇-51"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html#%E5%AE%8B%E8%BD%B6%E4%BA%8C%E5%8D%81%E4%BA%8C-%E8%8B%8F%E8%BD%BC-349">苏轼349</a>。</p></li>
<li><p><span id="宋轶二十一-章惇-52"></span>
章枢密惇少喜养生，性尤真率，尝云：「若遇饥则虽不相识处，亦须索饭；若食饱时，见父亦不拜。」在门下省及枢密，益喜丹灶、饵茯苓以却粒，骨气清粹，真神仙中人。苏子瞻赠之诗云：「鼎中龙虎黄金贱，松下龟蛇绿骨轻。」《东轩笔录》卷十三。</p></li>
<li><p><span id="宋轶二十一-章惇-53"></span>
秀州外科张生。……吴人章县丞祖母，章子厚侍妾也，年七十，疽发于背，邀治之。张先溃其疮，而以盏贮所泄脓秽澄滓而视之，其凝处红如丹砂，出谓丞曰：「此服丹药毒发所致，势难疗也。」丞怒曰：「老人平生尚不吃一服暖药，况于丹乎！何妄言如是。」母在房闻之，亟呼曰：「其说是已。我少在汝家时，每相公饵伏大丹，必使我辈伴服一粒，积久数多，故储蓄毒根，今不可悔矣。」张谢去。章母旋以此终。《夷坚支志》乙卷五。</p></li>
<li><p><span id="宋轶二十一-章惇-54"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html#%E5%AE%8B%E8%BD%B6%E5%8D%81%E5%85%AB-%E6%BB%95%E5%85%83%E5%8F%91-17">滕元发17</a>。</p></li>
<li><p><span id="宋轶二十一-章惇-55"></span>
有妇人虞，号「仙姑」，年八十余，有少女色，能行大洞法。徽宗一日诏虞诣蔡京，京饭之。虞见一大猫，拊其背，语京曰：「识此否？乃章惇也。」京即诋其怪而无理。翌日，京对，上曰：「已见虞姑邪？猫儿事极可骇。」《清波杂志》卷十二。</p></li>
<li><p><span id="宋轶二十一-章惇-56"></span>
宋钦宗北狩，至檀州北斯县乡中，时盛暑，帝与随从之人已皆疲困，稍息于木下。须臾大风忽起，浓云自东南而升，大雨如注，雷电交作，帝与从人急移民舍避之。少顷，雷电大震，俄有数丈大火流于帝前，帝大惊。而所居民家一男一妇及小儿震死，其男、妇背上皆有朱篆而不可识，独小儿有朱篆四字可认，云「章惇后身」。帝曰：「章惇为相误国，京城之陷皆因此贼为之，今果报如是。」《湖海新闻夷坚续志》前集卷二。</p></li>
</ol>
</div>
<div id="章-俞" class="section level2">
<h2>
<span class="header-section-number">30.2</span> 章　俞<a class="anchor" aria-label="anchor" href="#%E7%AB%A0-%E4%BF%9E"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十一-章俞-1"></span>
章俞者，郇公之族子，早岁不自拘检。妻之母杨氏，年少而寡，俞与之通。已而有娠，生子。初产之时，杨氏欲不举，杨氏母勉令留之，以一合贮水，缄置其内，遣人持以还俞。俞得之云：「此儿五行甚佳，将大吾门。」雇乳者谨视之。既长登第，始与东坡先生缔交，后送其出守湖州诗，首云：「方丈仙人出渺茫，高情犹爱水云乡。」以为讥己，由是怨之。其子入政府，俞尚无恙。尝犯法，以年八十勿论。事见《神宗实录》。绍圣相天下，坡渡海，盖修报也。所谓燕国夫人墓，独处而无袝者，即杨氏也。《挥麈余话》卷一。《宋诗纪事》卷二十二。</p></li>
<li><p><span id="宋轶二十一-章俞-2"></span>
章申公父银青公俞，年七十集宾亲为庆会。有饷柑者，味甘而实极瑰大，既食之，即令收核种之后圃，坐人窃笑盖七八也。后公食柑十年而终。《春渚纪闻》卷一。</p></li>
</ol>
</div>
<div id="章-持" class="section level2">
<h2>
<span class="header-section-number">30.3</span> 章　持<a class="anchor" aria-label="anchor" href="#%E7%AB%A0-%E6%8C%81"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十一-章持-1"></span>
绍圣丁丑，章持魁南省，时有诗：「何处难忘酒？南宫放牓时。有才如杜牧，无势似章持。不取通经士，先收执政儿。此时无一盏，何以展愁眉？」《清波杂志》卷四。</li>
</ol>
</div>
<div id="章-援" class="section level2">
<h2>
<span class="header-section-number">30.4</span> 章　援<a class="anchor" aria-label="anchor" href="#%E7%AB%A0-%E6%8F%B4"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十一-章援-1"></span>
东坡先生既得自便，以建中靖国元年六月还次京口，时章子厚丞相有海康之行，其子援尚留京口，以书抵先生……先生得书大喜，顾谓其子叔党曰：「斯文，司马子长之流也。」……元祐三年，先生知举时，致平为举子。初，致平之文法荆公，既见先生知举，为文皆法坡，遂为第一，逮揭榜，方知子厚子。《云麓漫钞》卷九。</li>
</ol>
</div>
<div id="许-将" class="section level2">
<h2>
<span class="header-section-number">30.5</span> 许　将<a class="anchor" aria-label="anchor" href="#%E8%AE%B8-%E5%B0%86"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十一-许将-1"></span>
嘉祐间，京师殿试，有一南商控细鞍骢马于右掖门，俟状元献之。日未曛，唱名第一人，乃许将也。姿状奇秀，观者若堵。自缀《临江仙》曰：「圣主临轩亲策试，集英佳气葱葱。鸣鞘声震未央宫。卷帘龙影动，挥翰御烟浓。　上第归来何事好，迎人花面争红。蓝袍香散六街风。一鞭春色裏，骄损玉花骢。」后帅成都，值中秋府会，官妓献词送酒，仍别歌《临江仙》曰：「不比寻常三五夜，万家齐望清辉。烂银盘透碧琉璃。莫辞终夕看，动是隔年期。　试问嫦娥还记否，玉人曾折高枝。明年此夜再圆时。合开东府宴，身在凤凰池。」许问谁作词，妓白以西州士人郑无党词。后召相见，欲荐其才于廊庙。无党辞以无意进取，惟投牒理逋欠数千缗。无党为人不羁，长于词，盖知许公《临江仙》，最喜歌者投其所好也。《古今词话》。《岁时广记》卷三十一。</p></li>
<li><p><span id="宋轶二十一-许将-2"></span>
熙宁中，许冲元将以磨勘当迁。王荆公为相，却抑甲科三名前恩例，拟令转太常博士。太常博士与右正言同为一等，然祖宗分别流品，以太常博士为有出身人迁转，非以待第一人也。荆公方下笔作「太」字时，堂吏以手约笔，具陈祖宗之制，荆公乃改「太」字右笔作「口」字，冲元遂迁右正言。《独醒杂志》卷一。</p></li>
<li><p><span id="宋轶二十一-许将-3"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html#%E5%AE%8B%E8%BD%B6%E4%BA%8C%E5%8D%81%E4%BA%8C-%E8%8B%8F%E8%BD%BC-205">苏轼205</a>。</p></li>
<li><p><span id="宋轶二十一-许将-4"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D-1.html#%E5%AE%8B%E8%BD%B6%E4%B9%9D-%E6%99%8F%E6%AE%8A-27">晏殊27</a>。</p></li>
<li><p><span id="宋轶二十一-许将-5"></span>
许将坐太学狱，下御史台禁勘，仅一月日暨伏罪，台吏告曰：「内翰今晚当出矣。」许曰：「审如是，当为白中丞，俾告我家取马也。」至晚欲放，中丞蔡确曰：「案中尚有一节未完，须再供答。」及对毕，开门，已及二更以后，而从人谓许未出，人马却还矣。许坐于台门，不能进退，适有逻卒过前，遂呼告之曰：「我台中放出官员也，病不能行，可烦为于市桥赁一马。」逻卒怜之，与呼一马至，遂跨而行。是时许初罢判开封府，税居于甜水巷，驭者惧逼夜禁，急鞭马，马跃，许失绥坠地，腰膝尽伤，驭者扶之于鞍，又疾驱而去，比至巷，则宅门已闭。许下马坐于砌上，俾驭者扣门，久之无应者，驭者曰：「愿得主名以呼之。」许曰：「但云内翰已归可矣。」驭者方知其为判府许内翰，且惧获坠马之罪，遽策马而走。许以坠伤，气息不属，不能起以扣门，又无力呼叫，是时十月，京师已寒，地坐至晓，迨宅门开，始得入。《东轩笔录》卷九。</p></li>
<li><p><span id="宋轶二十一-许将-6"></span>
蔡卞、章惇同肆罗织，迁谪元祐诸公。卞率惇以奏，乞发司马光墓。门下侍郎许将独无言，卞等退，哲宗留将问曰：「卿不言何也？」将曰：「发人之墓，非盛德事。」哲宗曰：「朕与卿同。」乃不从。《厚德录》卷四。《自警编》卷四。《昨非庵日纂》二集卷三。</p></li>
<li><p><span id="宋轶二十一-许将-7"></span>
〔许〕冲元察御僚属甚严。一日，宾佐过厅，一都监曳皮鞋而前，许问曰：「公何得此鞋？」都监以为美意，云：「某衙一卒能造，枢密或须之否？」许作色曰：「某非无此，但不敢对同官着耳。」都监皇恐失措。坐间数十客，莫不各视其足。《过庭录》。</p></li>
<li><p><span id="宋轶二十一-许将-8"></span>
许冲元将知西京，有一属禀事云：「某预钱若干，已有指挥许将来春充预买钱。」冲元厉声叱之曰：「许将如何作得预买钱？」其人始悟触讳，踧踖谢过而退。《闲燕常谈》。《陔余丛考》卷三十一。</p></li>
<li><p><span id="宋轶二十一-许将-9"></span>
许将冲元，以前执政知大名府，以刚略称。时同官曹蒙啣命察访，蔑视郡县，威令甚严，至大名见冲元，当厅下轿。冲元出，见其倨甚，复入呼法司曰：「不知前执政作守，监司得当厅下轿否？」法司具条白之：「不许。」𥩟立曹甚久。复令白曹曰：「请就宾次，以全国体。」曹失措而退。许接武迎之，谓曰：「在将无称，此乃朝廷礼耳。公不可以人而轻国也。」曹气慑无语，更不问一毫事，屏缩数日而去。《过庭录》。</p></li>
</ol>
</div>
<div id="林-希" class="section level2">
<h2>
<span class="header-section-number">30.6</span> 林　希<a class="anchor" aria-label="anchor" href="#%E6%9E%97-%E5%B8%8C"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十一-林希-1"></span>
林仲平概，仁宗朝耆儒也。二子希旦、邵颜，早擅克家之业。仲平没，有二幼子尚在褓，未名。既长，两兄迺析其名，示不忘父训，曰希、曰旦、曰邵、曰颜，后皆为闻人，衣冠指为名族。《挥麈后录》卷六。</p></li>
<li><p><span id="宋轶二十一-林希-2"></span>
林高，闽人，擢第，终屯田郎中。子概，亦擢第，为集贤校理，入《儒学传》，终于京师。妻黄氏，携其孤扶护将归葬闽，道出姑苏。时蒋公侍郎堂知姑苏。二子，长子希，次子旦，方年十二三，贽文上谒，蒋大奇之，留姑苏，给以戴城桥官屋，后号孺学坊，为葬二榇于宝华山。蒋公遣其子与二林读书。希字子中，后为枢密，旦亦为从官。蒋之子，即之奇，字颖叔，亦为枢密。《云麓漫钞》卷十。</p></li>
<li><p><span id="宋轶二十一-林希-3"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html#%E5%AE%8B%E8%BD%B6%E4%BA%8C%E5%8D%81%E4%B8%80-%E7%AB%A0%E6%83%87-23">章惇23</a>。</p></li>
<li><p><span id="宋轶二十一-林希-4"></span>
林文节子中，以启贺东坡入翰苑曰：「父子以文章名世，盖渊、云、司马之才；兄弟以方正决科，迈晁、董、公孙之学。」其褒美如此。后草坡责惠州告词云：「勅具位轼：元丰间，有司奏轼罪恶甚众，论法当死。先皇帝赦而不诛，于轼恩德厚矣。朕初即位，政出权臣，引轼兄弟以为己助。自谓得计，罔有悛心。忘国大恩，敢肆怨诽。若讥朕过失，何所不容？乃代予言，诬诋圣考。乖父子之恩，害君臣之义。在于行路，犹不戴天。顾视士民，复何面目？以至交通阉寺，矜诧幸恩，市井不为，绅共耻。尚屈彝典，止从降黜。今言者谓某指斥宗庙，罪大罚轻。国有常刑，朕非可赦。宥尔万死，窜之远方。虽轼辩足以饰非，言足以惑众，自绝君亲，又将奚憝？保尔余息，毋重后愆。可责授宁远军节度副使，惠州安置。」极于丑诋如此。《清波杂志》卷六。《读书镜》卷三。</p></li>
<li><p><span id="宋轶二十一-林希-5"></span>
林文节作启谢诸公，于苏子由有一联云：「父子以文章冠世，迈渊、云、司马之才；兄弟以方正决科，冠晁、董、公孙之对。」言渊、云、司马皆蜀人。及绍圣中，行子由谪词云：「父子兄弟，挟机权变诈，惊愚惑众。」子由捧之，泣曰：「某兄弟固无足言，先人何罪邪？」绍圣初，在外制行元祐诸公谪词，是非去取，固时相风旨。然而命词似西汉诏令，有王言体。于苏子瞻一词，尤不草草，苏见之曰：「林大亦能作文章邪！」其词有云：「若讥朕过失，亦何所不容。乃代予言，诋诬圣考。乖父子之恩，害君臣之义。在于行路，犹不戴天，顾视士民，复何面目。」又曰：「虽汝轼文足以惑众，辩足以饰非，然而自绝君亲，又将谁怼。」《野老记闻》。</p></li>
<li><p><span id="宋轶二十一-林希-6"></span>
绍圣初，陆农师、曾子开俱以曾预修《神宗实录》被谪。中书舍人林希子中草辞云：「谓尔同为谤讪，则于今具稾不存；谓尔有所建明，则未尝争论而去。」人以为得实。《能改斋漫录》卷十四。</p></li>
<li><p><span id="宋轶二十一-林希-7"></span>
绍圣初，黜逐元祐之臣，时舍人林公希作敕榜云：「人材淆混，莫难于品流；党与纵横，无分于胜负。」章申公惇视之不悦。《苕溪渔隐丛话》后集卷二十二。</p></li>
<li><p><span id="宋轶二十一-林希-8"></span>
宣和间，尚书新省成，车驾临幸。时宰命一时朝士能文者各拟谢表，独林子中者擅场，其一联云：「北辰居极，外环象斗之宫；黄道初经，旁及积星之位。」《浩然斋雅谈》卷上。</p></li>
<li><p><span id="宋轶二十一-林希-9"></span>
林子忠有《野史》一编，世多传之。其间议论与平日所为，极以背驰，殊不可晓。岂非知公论不可揜，欲盖其迹于天下后世耶！《挥麈余话》卷一。</p></li>
</ol>
</div>
<div id="蒋之奇" class="section level2">
<h2>
<span class="header-section-number">30.7</span> 蒋之奇<a class="anchor" aria-label="anchor" href="#%E8%92%8B%E4%B9%8B%E5%A5%87"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十一-蒋之奇-1"></span>
蒋颖叔父为江宁簿，祖父〔魏公〕为宰。蒋方幼……其父每呼令诵书史，不差一字。故颖叔为曾祖母〔魏公母〕祭文云：「在昔先人佐夫人之子，之奇于夫人，义犹祖母。」《魏公谭训》卷四。</p></li>
<li><p><span id="宋轶二十一-蒋之奇-2"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html#%E5%AE%8B%E8%BD%B6%E5%8D%81%E5%9B%9B-%E6%AC%A7%E9%98%B3%E4%BF%AE-123">欧阳修123</a>。</p></li>
<li><p><span id="宋轶二十一-蒋之奇-3"></span>
台官蒋之奇以浮语弹奏欧阳公，英宗不听，之奇因拜伏地不起。上顾左右，问何故久不起。之奇仰曰：「此所谓伏蒲矣。」上明日以语大臣，京师传以为笑。《龙川别志》卷下。《宋名臣言行录》后集卷二。</p></li>
<li><p><span id="宋轶二十一-蒋之奇-4"></span>
苏仲豫言，蒋颖叔之为江淮发运也，其才智有余，人莫能欺。漕运络绎，蒋，吴人，暗知风水。尝于所居公署前立一旗，曰占风旗，使人日候之，置籍焉。令诸漕纲日程，亦各记风之便逆，盖雷、雨、雪、雹、雾、露等有或不均，风则天下皆一，每有运至，取其日程历以合之，责其稽缓者，纲吏畏服。蒋之去，占风旗废矣。《师友谈记》。</p></li>
<li><p><span id="宋轶二十一-蒋之奇-5"></span>
王荆公步月中山，蒋颖叔为发运使，过之，传呼甚宠，荆公意不悦。颖叔喜谈禅，荆公有诗云：「怪见传呼杀风景，不知禅客夜相投。」《邵氏闻见后录》卷十七。</p></li>
<li><p><span id="宋轶二十一-蒋之奇-6"></span>
枢密蒋公颖叔，与圆通秀禅师为方外友。公平日虽究心宗，亦泥于教乘，因撰《华严经解》三十篇，颇负其知见。元丰间，漕淮上，至长芦访秀，而题方丈壁曰：「余凡三日遂成《华严解》，我于佛法有大因缘，异日常观此地，比觉城东际，惟具佛眼者当知之。」于时秀辨之曰：「公何言之易耶？夫《华严》者，圆顿上乘，乃现量所证。今言『比觉城东际』，则是比量，非圆顿宗。文云『异日』，且一真法界无有古今，故云十世古今，始终不离于常念，若言『异日』、『今日』，岂可非是乎？又云『具佛眼者方知』，然《经》云：『平等真法界，无佛无众生。』凡圣情尽，彼我皆忘，岂有愚智之异？若待佛眼，则天眼、人眼岂可不知哉？」公于是悔谢。《罗湖野录》卷四。</p></li>
<li><p><span id="宋轶二十一-蒋之奇-7"></span>
蒋颖叔为发运使，至泰州谒徐神公，坐定了无言说。将起，忽自言曰：「天上也不静，人世更不定叠。」蒋因扣之，曰：「天上已遣五百魔王来世间作官，不定叠，不定叠。」蒋复扣其身之休咎，徐谓之曰：「只发运亦是一赤天魔王也。」《春渚纪闻》卷二。《宋稗类钞》卷六。</p></li>
<li><p><span id="宋轶二十一-蒋之奇-8"></span>
元丰中，徐州获妖人，辞连淮上，发运使蒋颖叔疑于〔徐神翁〕公，就见曰：「尔徐二翁邪？」曰：「然！知道乎？」「不知解何事？」「解吃饭。」「日可几米？」「饱便住。」「茹荤乎？」「茹荤。」由此不疑。……颖叔问：「我何如人也？」对曰：「宜省刑。」〔颖叔〕艴然而怒，公自扪其背曰：「瘤痛不能语。」颖叔再拜曰：「经云神公受命，普扫不祥，其公之谓矣。」因呼神公。……颖叔背有瘤，盛怒则裂而内楚至不能言，他人莫知也。《海陵三仙传》。</p></li>
<li><p><span id="宋轶二十一-蒋之奇-9"></span>
蒋之奇既贵，项上大赘，每忌人视之。为六路大漕，至金山寺。僧了元，滑稽人也，与蒋相善。一日见蒋，手扪其赘，蒋心恶之，了元徐曰：「冲卿在前，颖叔在后。」蒋即大喜。《萍洲可谈》卷一。《何氏语林》卷五。《宋稗类钞》卷五。</p></li>
<li><p><span id="宋轶二十一-蒋之奇-10"></span>
刘逵公达奉使三韩，道过余杭。时蒋颖叔为太守，以其新进，颇厚其礼，供张百色，比故例特异。又取金色鳅一条，与龟献于逵，以致今秋归之意。或曰：「颖叔老老大大，不能以前辈自居，尚何求哉！」《曲洧旧闻》卷八。</p></li>
</ol>
</div>
<div id="范文度" class="section level2">
<h2>
<span class="header-section-number">30.8</span> 范文度<a class="anchor" aria-label="anchor" href="#%E8%8C%83%E6%96%87%E5%BA%A6"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十一-范文度-1"></span>
范景仁父名文度，为蜀孔目官，事张乖崖。时见发郡人阴事而诛之，而不知其何以知之。但默观一小册，每钩距得人阴事，必记之册上，书讫入箱，封题甚密。文度日侍其旁而莫测也。然每观小册，则行事多杀人或行法。一日，乖崖方观小册，忽内迫，遽起，不及封箱。文度遽取其小册观之，尽记人细故，有已行者，即朱勾之，未行者尚众也。文度阅毕，始悟平日所行乃多布耳目所得，遂毁而焚之。乖崖还，见几上箱开，已色变。及启观小册已失之，大怒之次，文度遽前请命曰：「乃某毁而焚之，今愿以一命代众人死，乞赐诛戮。」乖崖问其故，答曰：「公为政过猛，而又阴采人短长，不皆究实而诛，若不毁焚，恐自是杀人无穷也。」乖崖徐曰：「贷汝一死，然汝子孙必兴。」自是益用之。《默记》卷中。</li>
</ol>
</div>
<div id="范-镇" class="section level2">
<h2>
<span class="header-section-number">30.9</span> 范　镇<a class="anchor" aria-label="anchor" href="#%E8%8C%83-%E9%95%87"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十一-范镇-1"></span>
薛简肃公知成都，范蜀公方为举子，一见爱之，馆于府第，俾与子弟讲学。每曰：「范君，廊庙人也。」公益自谦退。乘小驷至铜壶阁下，即步行趋府门。逾年，人不知为帅客也。简肃还朝，载蜀公以去。或问简肃曰：「自成都归，得何奇物？」曰：「蜀珍产不足道。吾归，得一伟人耳。」时二宋公有大名，一见，与公为布衣交。《邵氏闻见录》卷八。《何氏语林》卷十五。《东山谈苑》卷五。</p></li>
<li><p><span id="宋轶二十一-范镇-2"></span>
范忠文公在蜀，始为薛简肃公所知。及来中州，人未有知者。初与二宋相见，二宋亦莫之异也。一日，相约结课，以「长啸却胡骑」为题，公赋成，二宋读之，不敢出所作，既而谓公曰：「君赋极佳！但破题两句无顿挫之功，每句之中各添一『者』字如何？」公欣然从之。二宋自此遂大加称赏，乃定交焉。《曲洧旧闻》卷二。</p></li>
<li><p><span id="宋轶二十一-范镇-3"></span>
范蜀公少时，与宋子京同赋《长啸却边骑》。蜀公先成，破题云：「制动以静，善胜不争。」景文见之，于是不复出其所作，潜于袖中毁之。因谓蜀公曰：「公赋甚善，更当添以二『者』字。」蜀公从其说，故谓之「制动者以静，善胜者不争」。然景文赋虽不逮于蜀公，他人亦不能到。破题云：「月满边塞，人登戍楼。」真奇语也。《能改斋漫录》卷十四。《宋稗类钞》卷五。</p></li>
<li><p><span id="宋轶二十一-范镇-4"></span>
故事，南省奏名第一，殿试唱过三名不及，则必越众抗声自陈，虽考校在下列，必得升等。吴春卿、欧阳文忠皆由是得升第一甲。独范景仁避不肯言，等辈屡趣之，皆不应，至第十九人方及，徐出拜命而退，时已服其静退。自是廷试当自陈者，多慕效之。《石林燕语》卷九。</p></li>
<li><p><span id="宋轶二十一-范镇-5"></span>
召试学士院，诗用「采霓」字。学士以沈约《郊居赋》「雌霓连婘」，读「霓」为入声，谓景仁为失韵，由是除馆阁校勘。殊不知约赋但取声律便美，非「霓」不可读为平声也。当时有学者皆为愤郁，而公处之晏然，不辨。《宋名臣言行录》后集卷五。《名臣碑传琬琰集》下卷九。</p></li>
<li><p><span id="宋轶二十一-范镇-6"></span>
范蜀公皇祐中知谏院。陈恭公为相，嬖妾笞杀一婢，御史奏论排斥，不知所谓，遂诬公私其女。景仁上言：「朝廷设台谏官，使除谗慝，非使为谗。果如其言，执中可斩。不然，则言者亦可斩。」御史怒，共劾其阿宰相。范弗顾，力论其不然。《珍席放谈》卷下。</p></li>
<li><p><span id="宋轶二十一-范镇-7"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html#%E5%AE%8B%E8%BD%B6%E5%8D%81%E4%B8%89-%E7%8B%84%E9%9D%92-35">狄青35</a>、36。</p></li>
<li><p><span id="宋轶二十一-范镇-8"></span>
熙宁初，王荆公始用事，范蜀公以直言正论折之不能胜，上章乞致仕，曰：「陛下有纳谏之资，大臣进拒谏之计；陛下有爱民之性，大臣用残民之术。」荆公见之怒甚，持其疏至手战。冯当世解之曰：「参政何必尔。」遂落翰林学士，以本官户部侍郎致仕。舍人蔡延庆行词，荆公不快之，自草制，极于丑诋。明日，蔡延庆因贺公，具以制词出于荆公为解，公笑诵其词曰：「外无任职之能，某披襟当之；内有怀利之实，则夫子自道也。」公上表谢，其略曰：「虽曰乞身而去，敢忘忧国之心。」又曰：「望陛下集群议为耳目，以除壅蔽之奸；任老成为腹心，以养和平之福。」天下闻而壮之。公既退居，专以读书赋诗自娱，客至辄置酒尽欢。或劝公称疾杜门，公曰：「死生祸福，天也，吾其如天何？」久之，以二人肩舆归蜀，极江山登临之胜，赈其宗族之贫者，朞年而后还。元祐初，哲宗登位，宣仁后垂帘同听政，首以诏特起公，诏曰：「西伯善养，二老来归；汉室卑词，四臣入侍。为我强起，无或惮勤，天下望公与温公同升矣。」公辞曰：「六十三而求去，盖以引年；七十九而复来，岂云中礼？」卒不起。先是神宗山陵，公会葬陵下，蔡京见公曰：「上将起公矣。」公正色曰：「某以论新法不合，得罪先帝。一旦先帝弃天下，其可因以为利？」故公卒不为元祐二圣一起。绍圣初，章惇、蔡卞欲并斥公为元祐党，将加追贬，蔡京曰：「京亲闻蜀公之言如此，非党也。」惇、卞乃已。《邵氏闻见录》卷十二。</p></li>
<li><p><span id="宋轶二十一-范镇-9"></span>
熙宁末，范景仁以荐苏子瞻、孔经甫不从，曰：「臣无颜可见班列。」乃乞致仕。章四上不报。最后第五章并论青苗法，于是始以本官致仕。神宗初未尝怒也。景仁既得谢，犹居京师者三年。时王禹玉为执政，与景仁久同翰林，景仁每从容过之道旧，乐饮终日，自不以为嫌，当权者亦不之责。元祐初，熙宁、元丰所废旧臣，自司马温公以下皆毕集于朝，独景仁屡召不至，世尤以为高云。《石林燕语》卷五。</p></li>
<li><p><span id="宋轶二十一-范镇-10"></span>
范蜀公乞致仕，章四上未允。第五章极言臣所怀有可去者二，谓言青苗不见听，一可去；荐苏轼、孔文仲不见用，二可去。章既上，遂得请。《墨庄漫录》卷一。</p></li>
<li><p><span id="宋轶二十一-范镇-11"></span>
内翰范公镇景仁三疏，力诋王安石青苗之法，不能，即请致仕。疏凡三上，闻者皆为公惧。安石怒，公落翰林学士致仕。……公既得谢，苏轼往贺之，曰：「公虽退，而名益重矣。」公愀然不乐，曰：「君子言听计从，消患于未萌，使天下阴受其赐。无智名，无勇功，吾独不得为此命也。夫使天下受其害，而吾享其名，吾何心哉！」轼惭而退。《自警编》卷七。《宋名臣言行录》后集卷五。《言行龟鉴》卷五。</p></li>
<li><p><span id="宋轶二十一-范镇-12"></span>
范景仁镇喜为诗，年六十三致仕。一朝思乡里，遂径行入蜀。故人李才元大临知梓州，景仁枉道过之。归至成都，日与乡人乐饮，散财于亲旧之贫者，遂游峨眉、青城山，下巫峡，出荆门，凡暮岁乃还京师。在道作诗凡二百五篇，其一联云：「不学乡人夸驷马，未饶吾祖泛扁舟。」《温公续诗话》。《苕溪渔隐丛话》前集卷二十八。《宋诗纪事》卷十四。</p></li>
<li><p><span id="宋轶二十一-范镇-13"></span>
范公景仁既退居，有园第在京师，专以读书赋诗自娱。客至无贵贱，皆野服见之。……故人或为具召之，虽权贵不拒也。《自警编》卷五。</p></li>
<li><p><span id="宋轶二十一-范镇-14"></span>
蜀公居许下，于所居造大堂，以长啸名之。前有荼醿架，高广可容数十客，每春季花繁盛时，燕客于其下。约曰：「有飞花堕酒中者，为余釂一大白。」或语笑喧哗之际，微风过之，则满座无遗者。当时号为「飞英会」，传之四远，无不以为美谈也。《曲洧旧闻》卷三。《诚斋杂志》卷下。《何氏语林》卷二十。《昨非庵日纂》卷十九。《尧山堂外纪》卷四十七。《宋稗类钞》卷四。</p></li>
<li><p><span id="宋轶二十一-范镇-15"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html#%E5%AE%8B%E8%BD%B6%E4%BA%8C%E5%8D%81-%E5%8F%B8%E9%A9%AC%E5%85%89-43">司马光43</a>。</p></li>
<li><p><span id="宋轶二十一-范镇-16"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html#%E5%AE%8B%E8%BD%B6%E4%BA%8C%E5%8D%81-%E5%8F%B8%E9%A9%AC%E5%85%89-62">司马光62</a>。</p></li>
<li><p><span id="宋轶二十一-范镇-17"></span>
范蜀公素不饮酒，又诋佛教。在许下与韩持国兄弟往还，而诸韩皆崇此二事，每燕集蜀公未尝不与，极饮尽欢，少间则以谈禅相勉。蜀公颇病之。苏子瞻时在黄州，乃以书问：救之当以何术？曰：「曲糵有毒，平地生出醉乡，土偶作祟，眼前妄见佛国。」子瞻报之，曰：「请公试观，能惑之性何自而生，欲救之心作何形相，此犹不立，彼复何依？正恐黄面瞿昙，亦须敛衽，况学之者耶。」意亦欲将有以晓公，而公终不领。亦可见其笃信自守，不夺于外物也。《石林避暑录话》卷四。《何氏语林》卷十九。《宋稗类钞》卷七。</p></li>
<li><p><span id="宋轶二十一-范镇-18"></span>
或问范景仁何以不信佛，景仁曰：「尔必待我合掌膜拜，然后为信耶？」《道山清话》。</p></li>
<li><p><span id="宋轶二十一-范镇-19"></span>
范忠文公与司马文正公平生智识、谈论趣向，除议乐一事不同外，其余靡所不同。元祐初，温公起为相，忠文独高卧许下，凡累诏，皆力辞不已。其最后表云：「六十三而求去，盖不待年；七十五而复来，谁云中理。」朝廷从之。当是时，中外士大夫莫不高公此举，而人至今以为美谈也。《曲洧旧闻》卷三。</p></li>
<li><p><span id="宋轶二十一-范镇-20"></span>
元祐初，起范蜀公于家，固辞。其表云：「六十三而致仕，固不待年；七十九而造朝，岂云知礼！」是时文潞公八十余，一召而来，人各有所志也。《后山诗话》。《苕溪渔隐丛话》前集卷二十八。《过庭录》。</p></li>
<li><p><span id="宋轶二十一-范镇-21"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html#%E5%AE%8B%E8%BD%B6%E4%BA%8C%E5%8D%81%E4%B8%80-%E8%8C%83%E7%A5%96%E7%A6%B9-5">范祖禹5</a>。</p></li>
<li><p><span id="宋轶二十一-范镇-22"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html#%E5%AE%8B%E8%BD%B6%E4%BA%8C%E5%8D%81-%E5%8F%B8%E9%A9%AC%E5%85%89-74">司马光74</a>。</p></li>
<li><p><span id="宋轶二十一-范镇-23"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html#%E5%AE%8B%E8%BD%B6%E4%BA%8C%E5%8D%81%E4%BA%8C-%E8%8B%8F%E8%BD%BC-167">苏轼167</a>。</p></li>
<li><p><span id="宋轶二十一-范镇-24"></span>
李方叔言：范蜀公将薨数日，须发皆变苍，郁然如画也。公平生虚心养气，数尽神往而血气不衰，故发于外耶？然范氏多四乳，固与人异，公又立德如此，其化也必不与万物同尽，盖有不可知者也。《东坡志林》卷三。《曲洧旧闻》卷三。</p></li>
<li><p><span id="宋轶二十一-范镇-25"></span>
范内翰景仁以宏才硕学，时所推仰。始立朝，或不以鲠直许之。仁庙春秋高，少阳虚位，首拜疏乞择宗室亲贤为皇嗣。熙宁初，将推行新法，独不肯阿比附议，知不可争，即告老归第。天下士大夫始知仁者必有勇也。《宋朝事实类苑》卷十六引《倦游杂录》。</p></li>
<li><p><span id="宋轶二十一-范镇-26"></span>
范蜀公有子弟赴官乞书，不许，曰：「仕宦不可广求人知，受恩多，则难为立朝。今小官赴任，率以求书为能事，不知上官或反恶其挟势。」《吹剑录》。《何氏语林》卷十三。《昨非庵日纂》二集卷五。《宋稗类钞》卷三。</p></li>
<li><p><span id="宋轶二十一-范镇-27"></span>
〔范蜀〕公曰：「家中子弟，连名百字，几乎寻尽矣。至于百发百中，亦取以为名。」……〔李〕廌曰：「百灵百利，百巧百穷，必不取以为名也。」蜀公为之掀髯大笑。《悦生随抄》。</p></li>
<li><p><span id="宋轶二十一-范镇-28"></span>
范蜀公镇每对客，尊严静重，言有条理，客亦不敢慢易。惟苏子瞻则掀髯鼓掌，旁若无人，然蜀公甚敬之。一日，有客问公：「何为不重黄庭坚？」公曰：「鲁直一代伟人，镇之畏友也，安敢不加重？」又问：「庭坚学佛有得否？」公曰：「这个则如何知得？但佛亦如何恁地学得？」《道山清话》。《何氏语林》卷二十四。《宋稗类钞》卷一。</p></li>
<li><p><span id="宋轶二十一-范镇-29"></span>
〔黄〕庭坚一日过范景仁，终日相对，正身端坐，未尝回顾，亦无倦色。景仁言：「吾二十年来胸中未尝起一思虑，二三年来不甚观书，若无宾客，则终日独坐，夜分方睡。虽儿曹讙呼，只尺皆不闻。」庭坚曰：「公却是学佛作家。」公不悦。《道山清话》。《何氏语林》卷二十二。</p></li>
<li><p><span id="宋轶二十一-范镇-30"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html#%E5%AE%8B%E8%BD%B6%E5%8D%81%E5%9B%9B-%E6%9F%B3%E6%B0%B8-11">柳永11</a>。</p></li>
<li><p><span id="宋轶二十一-范镇-31"></span>
范祖封，忠文公之孙也。尝梦忠文言：「我墓前石人、石羊、石虎，长短大小皆逾制，如我官，未应得也。汝可亟易之。」祖封既久，遂忘其梦，而坟寺僧忽报：一夕大雷，石人一折其手，一断其身为二。乃始惊惧，徧与亲旧言其事。《曲洧旧闻》卷三。</p></li>
<li><p><span id="宋轶二十一-范镇-32"></span>
范蜀公之孙祖平，敌不以为官，佣奴之。先君使以东坡所为蜀公铭白，曰：「我官人也。」敌曰：「东坡书之不疑矣。」即释之。先君资以归装。《盘洲文集》卷七十四《先君述》。</p></li>
</ol>
</div>
<div id="范百嘉" class="section level2">
<h2>
<span class="header-section-number">30.10</span> 范百嘉<a class="anchor" aria-label="anchor" href="#%E8%8C%83%E7%99%BE%E5%98%89"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十一-范百嘉-1"></span>
范百嘉，字子丰，忠文蜀公之子也。识量颇类忠文。尝宴客，客散熟寝，偷儿入其室，酒器满前。子丰觉之，起坐，呼偷儿曰：「汝迫于贫，至此，勿怖也。」以白金盂子二与之，偷儿拜而去。其后事败，有司尽得其情，子丰犹不肯言。闻者美之。《曲洧旧闻》卷八。</li>
</ol>
</div>
<div id="范祖禹" class="section level2">
<h2>
<span class="header-section-number">30.11</span> 范祖禹<a class="anchor" aria-label="anchor" href="#%E8%8C%83%E7%A5%96%E7%A6%B9"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十一-范祖禹-1"></span>
范淳父内翰之母，梦邓禹来而生淳父，故名祖禹，字梦得。《梁溪漫志》卷三。</p></li>
<li><p><span id="宋轶二十一-范祖禹-2"></span>
范祖禹淳父，极为司马文正奖识。尝为《进论》，求教于公。公每见，则未始有可否。淳父疑而质于公，公久而言曰：「子之《进论》，非不美也。顾念世人获甲科者绝少，而子既已在前列，而复习《进论》，求应贤良。以光观之，但有贪心耳。光之不喜者，非为《进论》也，不喜子有贪心也。」淳父于是焚去《进论》，不应贤良。《能改斋漫录》卷十二。《言行龟鉴》卷五。</p></li>
<li><p><span id="宋轶二十一-范祖禹-3"></span>
熙宁三年，司马文正公修历代君臣事迹，辟公同编修，供职秘省。时王荆公当国，人皆奔竞，公未尝往谒。王安国与公友善，尝谕荆公意，以公独不亲附，故未进用，公竟不往见。《宋名臣言行录》后集卷十三。《自警编》卷五。《言行龟鉴》卷五。</p></li>
<li><p><span id="宋轶二十一-范祖禹-4"></span>
温公在洛，应用文字皆出公手。一日，谓公休曰：「此子弟职，岂可不习。」公休辞不能。纯夫曰：「请试为之。当为改窜。」一再撰呈，已可用。公喜曰：「未有如此子好学也。」温公事无大小，必与公议，至于家事，公休亦不自专，问于公而后行。公休之卒，公哭之恸。挽诗云：「鲍叔深知我，颜渊实丧予。」《晁氏客语》。</p></li>
<li><p><span id="宋轶二十一-范祖禹-5"></span>
朝廷既相温公、申公，诏起蜀公。蜀公以书问于公，公谓不当起。蜀公得书大喜曰：「是吾心也。吾所欲为者，君实已为之矣，何用复出？」又与亲旧书云：「比亦欲出，而二郎劝止遂已。」《宋名臣言行录》后集卷十三。</p></li>
<li><p><span id="宋轶二十一-范祖禹-6"></span>
公除正言，客有言于温公，以公在言路必能协济。温公正色曰：「子谓淳甫见光有过不言乎？殆不然也。」《宋名臣言行录》后集卷十三。</p></li>
<li><p><span id="宋轶二十一-范祖禹-7"></span>
范忠宣之罢，公尝论列。客有谓忠宣曰：「淳夫亦有言，何也？」忠宣曰：「使纯仁在言路，见宰相政事如此，亦岂可默也？」《宋名臣言行录》后集卷十三。</p></li>
<li><p><span id="宋轶二十一-范祖禹-8"></span>
元祐初，范公以著作佐郎兼侍讲，每造迩英，过押班御药合子，都知已下列行致恭，即退。顾子敦尝与都知梁惟简一言，公大以为失体。陈衍初管当御药院，来谢，宅门数步外下马，留榜子与阍者，云：「烦呈覆，欲知曾到门下。」其后公为谏议大夫，僦居城西白家巷，东邻陈衍园也。衍每至园中，不敢高声。谓同列曰：「范谏议一言到上前，吾辈不知死所矣。」其畏惮如此。《晁氏客语》。《宋名臣言行录》后集卷十三。《鹤林玉露》乙编卷一。《读书镜》卷三。</p></li>
<li><p><span id="宋轶二十一-范祖禹-9"></span>
元祐初，伊川除崇政殿说书，时范公为著作佐郎、实录院检讨，伊川尝谓温公曰：「经筵若得范淳夫来尤好。」温公曰：「他已修史，朝廷自擢用矣。」伊川曰：「不谓如此，但经筵须要他。」温公问何故，伊川曰：「颐自度乏温润之气，淳夫色温而气和，尤可以开陈是非，导人主之意。」其后除侍讲。《宋名臣言行录》后集卷十三。《自警编》卷六。《言行龟鉴》卷二。</p></li>
<li><p><span id="宋轶二十一-范祖禹-10"></span>
范纯夫每次日当进讲，是夜讲于家，群从子弟毕集听焉。讲终，点汤而退。《晁氏客语》。</p></li>
<li><p><span id="宋轶二十一-范祖禹-11"></span>
范纯夫久在经筵，进职青琐，引疾乞归蜀。章十上，得请，以待制知梓州。翌日，丞相奏事帘前。太母宣谕曰：「范侍讲求去甚力，故勉徇其请。昨日孩儿再三留他，谓哲宗。可谕与且为孩儿留，未可求出。前降指挥不行。」于是公不复有请。《晁氏客语》。</p></li>
<li><p><span id="宋轶二十一-范祖禹-12"></span>
元祐末，纯夫数上疏论时事，其言尤激切，无所顾避。文潜、少游恳劝，以谓不可，公意竟不回。其子冲亦因间言之，公曰：「吾出劒门关，称范秀才。今复为一布衣，何为不可！」其后远谪，多缘此数章也。《晁氏客语》。</p></li>
<li><p><span id="宋轶二十一-范祖禹-13"></span>
纯夫自宾移化，朝旨严峻，郡官不敢相闻。既至城外，父老居民皆出送，或持金币来献。纯夫谢遣之，一无所受，皆感泣而去。化州城外寺僧，一夕见大星殒门外，中夜闻传呼开门，果然是夜公薨。后三日，殡于寺中。宾州人李宝善地理，谓纯夫子冲曰：「寺当风水之冲。」指寺北山一穴曰：「此可殡，不唯安稳，岁余必得归。」遂卜之，改殡。是年，飓风作，屋瓦皆飞，大木尽拔，独北山殡所不动。次年归葬，如其言。后有自岭外来者云：「土人至今庙祀公于北山。」《晁氏客语》。</p></li>
<li><p><span id="宋轶二十一-范祖禹-14"></span>
纯夫谏疏多自毁去。平生为文，深不欲人知。京师刊行《唐鉴》，公欲为文移开封毁板，后其子冲陈不可，乃已。纯夫荐士，后多贵显，人无知之者。《晁氏客语》。</p></li>
<li><p><span id="宋轶二十一-范祖禹-15"></span>
纯夫寡言语，不问即不言。其后，纯夫子冲自岭表扶护归。过荆州，见山谷，道纯夫数事，皆所不知。纯夫在史院，报丞相上马后，为诸人讲《左传》，一授乃出。鲁直盖受左氏学于纯夫也。《晁氏客语》。</p></li>
<li><p><span id="宋轶二十一-范祖禹-16"></span>
元祐中，承议郎游冠卿知咸平县回，纯夫同年。一日来谒，曰：「畿邑任满，例除监司，欲乞一言于凤池。」是时，纯夫叔在中书也。纯夫答曰：「公望实审，当为监司，朝廷必须除授。家叔虽在政府，某未尝与人告差遣。」冠卿惭沮而退。其子冲实闻此语，因间白公曰：「说与不说皆可也。何必面斥之。」公曰：「如此，是欺此人。吾故以诚告之。」《晁氏客语》。</p></li>
<li><p><span id="宋轶二十一-范祖禹-17"></span>
元祐中，举子吴中应大科，以进卷遍投从官。一日，与李方叔诸人同观，文理乖谬，抚掌绝倒。纯夫偶出，见之，问所以然，皆以实对。纯夫览其文数篇，不笑亦不言，掩卷他语，侍坐者亦不敢问。他日，吴中请见。纯夫谕之曰：「观足下之文，应进士举且不可，况大科乎，此必有人相误。请归读书学文，且习进士。」吴辞谢而去。《晁氏客语》。《厚德录》卷二。</p></li>
<li><p><span id="宋轶二十一-范祖禹-18"></span>
范纯夫燕居，正色危坐，未尝不冠，出入步履皆有常处。几案无长物，研墨刀笔，终岁不易。其生平所观书，如手未触。衣稍华者不服，十余年不易衣，亦无垢污。履虽穿如新。皆出于自然，未尝有意如此也。《晁氏客语》。《蓬窗日录》卷六。</p></li>
<li><p><span id="宋轶二十一-范祖禹-19"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html#%E5%AE%8B%E8%BD%B6%E4%BA%8C%E5%8D%81-%E5%90%95%E5%85%AC%E8%91%97-37">吕公著37</a>。</p></li>
<li><p><span id="宋轶二十一-范祖禹-20"></span>
东坡好戏谑，语言或稍过，纯夫必戒之。东坡每与人戏，必祝曰：「勿令范十三知。」纯夫旧行第十三也。《晁氏客语》。《瓮牖闲评》卷三。《宋名臣言行录》后集卷十三。《宋稗类钞》卷一。</p></li>
<li><p><span id="宋轶二十一-范祖禹-21"></span>
元祐中，客有见伊川先生者，几案无他书，唯印行《唐鉴》一部。先生谓客曰：「近方见此书，自三代以后，无此议论。」崇宁中，冲见栾城先生于颖昌，先生曰：「老来不欲泛观他书，近日且看《唐鉴》。」《宋名臣言行录》后集卷十三引《遗事》。《伊洛渊源录》卷七。</p></li>
<li><p><span id="宋轶二十一-范祖禹-22"></span>
〔范〕淳甫元祐间为东平府直讲。每日供膳所食，汤饼异常。因造外厨，讯诸庖者，见几上有金钱数十，审其安用。对曰：「凡面入汤之后，每遇一沸，必一下钱，钱尽而后已。」《能改斋漫录》卷十五。</p></li>
</ol>
</div>
<div id="范-温" class="section level2">
<h2>
<span class="header-section-number">30.12</span> 范　温<a class="anchor" aria-label="anchor" href="#%E8%8C%83-%E6%B8%A9"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十一-范温-1"></span>
范内翰祖禹作《唐鉴》，名重天下。坐党锢事。久之，其幼子温，字元实……实奇士也。一日，游大相国寺，而诸贵珰盖不辨有祖禹，独知有《唐鉴》而已。见温，辄指目，方自相谓曰：「此《唐鉴》儿也。」又，温尝预贵人家会，贵人有侍儿，善歌秦少游长短句，坐间略不顾，温亦谨，不敢吐一语。及酒酣懽洽，侍儿者始问：「此郎何人耶？」温遽起，叉手而对曰：「某乃『山抹微云』女婿也。」闻者多绝倒。《铁围山丛谈》卷四。《尧山堂外纪》卷五十三。《宋诗纪事》卷四十一。</p></li>
<li><p><span id="宋轶二十一-范温-2"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html#%E5%AE%8B%E8%BD%B6%E4%BA%8C%E5%8D%81%E4%B8%89-%E8%8B%8F%E8%BF%87-2">苏过2</a>。</p></li>
<li><p><span id="宋轶二十一-范温-3"></span>
〔范元实〕尝与吾论时势，及开元、天宝之末流。元实曰：「天宝之势，土崩瓦解，异乎今日鱼烂也。」时鲁公亦痛悔，一日喟然而叹，数谓吾曰：「今复得陈瓘、刘器之来，意若可救药乎？」吾语元实。元实大喜，语吾曰：「公之大人有此心，岂独海内，乃公之福。第恐难得好汤，使多咽不下尔。」元实亟持其书报二公，而二公是岁皆下世。元实亦为其宠妾红鸾所困，俄得伤寒，不数日殂，可伤哉。《铁围山丛谈》卷三。</p></li>
<li><p><span id="宋轶二十一-范温-4"></span>
范温讥张思叔曰：「买取锦屏三亩地，蒲轮未至且躬耕。」先生闻之曰：「于张绎有何加损也？」《二程外书》卷十一。</p></li>
<li><p><span id="宋轶二十一-范温-5"></span>
〔范〕元实说汪信民神气不盛，非寿相。信民亦说元实太快不能永。两人所说皆验。《东莱吕紫微师友杂志》。</p></li>
</ol>
</div>
<div id="李-常" class="section level2">
<h2>
<span class="header-section-number">30.13</span> 李　常<a class="anchor" aria-label="anchor" href="#%E6%9D%8E-%E5%B8%B8"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十一-李常-1"></span>
李尚书公择，少读书于庐山五老峰白石庵之僧舍，书几万卷。公择既去，思以遗后之学者，不欲独有其书，乃藏于僧舍。其后，山中之人思之，目其居云李氏藏书山房，而子瞻为之记。《渑水燕谈录》卷九。《宋朝事实类苑》卷九。《杨公笔录》。《东都事略》卷九十二。</p></li>
<li><p><span id="宋轶二十一-李常-2"></span>
李公择于秘书省种竹，云：「使后人见之，曰此李文正手植之竹也。」盖自许他日谥文正也。刘贡父适闻之，曰：「李文政不特能系笔，又善种竹邪。」是时，京师有李文政善系笔，士大夫多用之。《孔氏谈苑》卷二。《王直方诗话》。《诗话总龟》前集卷二十一。《类说》卷五十七。</p></li>
<li><p><span id="宋轶二十一-李常-3"></span>
李公择遇事强毅，不为苟合。初善王荆公，荆公尝遣雱谕意曰：「所争者国事，盍少存朋友之义。」公曰：「大义灭亲，况朋友乎？」自守益确。《言行龟鉴》卷三。</p></li>
<li><p><span id="宋轶二十一-李常-4"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html#%E5%AE%8B%E8%BD%B6%E5%8D%81%E5%85%AD-%E7%8E%8B%E5%AE%89%E7%9F%B3-65">王安石65</a>。</p></li>
<li><p><span id="宋轶二十一-李常-5"></span>
齐素多盗，〔李〕公择痛治之，殊不止。它日得黠盗，察其可用，刺为兵，使直事铃下。间问以盗发辄得而不衰止之故。曰：「此繇富家为之囊。使盗自相推为甲乙，官吏巡捕及门，擒一人以首，则免矣。」公择曰：「吾得之矣。」乃令凡得藏盗之家，皆发屋破柱，盗贼遂清。《容斋随笔》卷十六。</p></li>
<li><p><span id="宋轶二十一-李常-6"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html#%E5%AE%8B%E8%BD%B6%E4%BA%8C%E5%8D%81-%E5%8F%B8%E9%A9%AC%E5%85%89-82">司马光82</a>。</p></li>
<li><p><span id="宋轶二十一-李常-7"></span>
李公择、孙莘老平时至相亲厚，皆终于御史中丞。元祐五年二月二日，公择卒，三日，莘老卒，先后才一日。《老学庵笔记》卷四。</p></li>
<li><p><span id="宋轶二十一-李常-8"></span>
李公公择每令子妇诸女侍侧，为说《孟子》大义。《童蒙训》卷中。</p></li>
<li><p><span id="宋轶二十一-李常-9"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html#%E5%AE%8B%E8%BD%B6%E5%8D%81%E5%85%AD-%E7%8E%8B%E5%AE%89%E7%9F%B3-59">王安石59</a>。</p></li>
<li><p><span id="宋轶二十一-李常-10"></span>
东坡云：……李公择见墨辄夺，相知间抄取殆遍。近有人从梁许来云：悬墨满堂。此亦通人之一蔽也。《苕溪渔隐丛话》后集卷二十九。《何氏语林》卷三十。</p></li>
<li><p><span id="宋轶二十一-李常-11"></span>
李公择每饮酒，至百杯即止。诘旦，见宾客或回书问，亦不病酒，亦无倦色。《道山清话》。</p></li>
<li><p><span id="宋轶二十一-李常-12"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html#%E5%AE%8B%E8%BD%B6%E4%BA%8C%E5%8D%81%E4%BA%8C-%E8%8B%8F%E8%BD%BC-195">苏轼195</a>。</p></li>
</ol>
</div>
<div id="李元亮" class="section level2">
<h2>
<span class="header-section-number">30.14</span> 李元亮<a class="anchor" aria-label="anchor" href="#%E6%9D%8E%E5%85%83%E4%BA%AE"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十一-李元亮-1"></span>
建昌县士人李元亮，山房公择尚书族子也，抱材尚气，不以辞色假人。崇宁中，在太学，蔡嶷为学录，元亮恶其人，不以所事前廊之礼事之。蔡擢第魁多士，元亮失意归乡。大观二年冬，复诣学，道过和州。蔡解褐即超用，才二年，至给事中，出补外，正临此邦。元亮不肯入谒。蔡自到官，即戒津吏门卒，凡士大夫往来，无问官高卑，必飞报，虽布衣亦然。既知其来，便命驾先造所馆。元亮惊喜出迎，谢曰：「所以来，颛为门下之故。方修贽见之礼，须明旦扣典客，不意给事先生卑躬下贱如此，前贽不可复用，当别撰一通，然后敬谒。」蔡退，元亮旋营一启，旦而往焉，其警策曰：「定馆而见长者，古所不然；轻身以先匹夫，今无此事。」蔡摘读嗟激，留宴连夕，赠以五十万钱，且致书延誉于诸公间，遂登三年贡士科。《容斋三笔》卷三。</p></li>
<li><p><span id="宋轶二十一-李元亮-2"></span>
李光禄元亮，兄弟数人皆隽才。元亮作《吊项羽赋》，追古作者。世称其诗有「可怜三万六千日，长作东西南北人」之句，特中鼎之一脔耳。《观林诗话》。</p></li>
</ol>
</div>
<div id="丰-稷" class="section level2">
<h2>
<span class="header-section-number">30.15</span> 丰　稷<a class="anchor" aria-label="anchor" href="#%E4%B8%B0-%E7%A8%B7"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十一-丰稷-1"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html#%E5%AE%8B%E8%BD%B6%E4%BA%8C%E5%8D%81%E4%BA%94-%E6%9B%BE%E5%B8%83-18">曾布18</a>。</p></li>
<li><p><span id="宋轶二十一-丰稷-2"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html#%E5%AE%8B%E8%BD%B6%E4%BA%8C%E5%8D%81%E4%BA%94-%E9%99%86%E4%BD%83-14">陆佃14</a>。</p></li>
</ol>
</div>
<div id="刘安世" class="section level2">
<h2>
<span class="header-section-number">30.16</span> 刘安世<a class="anchor" aria-label="anchor" href="#%E5%88%98%E5%AE%89%E4%B8%96"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十一-刘安世-1"></span>
刘安世器之在都下，僧化成见之，曰：「公在胞胎中，当有不测惊危，幼年复有恶疾，几为废人，然卒无恙。」盖器之父航，赴官蜀中，时母方娠，遇栈道，天雨新霁，磴滑危甚，忽石陨马蹶，夫人已坠崖下矣。众皆惊泣，无复生望，试使下瞰，厓腹有巨木葛藟，萦结蟠屈如盖，落叶委籍，夫人安坐于上。呼之即应，乃以衾悬缒而上，了无所伤。至官未几而育器之。后十余岁，居京师，苦赤目甚恶，睛溢于外，百医莫差。一日，有客云：「某有一相识来调官，畜恶目药甚效，昨日来别，云已陛辞，早晚即行。试遣人往求之。」时行李已出房，云药诚有之，匆匆忘记在某箧中，初发一箧，药已在焉，遂得之。令以药傅睛上，软绵缠护，戒七日方开。一傅痛即止，及开，睛以内，眸子了然矣。《墨庄漫录》卷四。</p></li>
<li><p><span id="宋轶二十一-刘安世-2"></span>
〔刘器之〕 任磁州司法。吴守礼为河北转运使，严明守法，官吏畏之。吴与器之尊人有旧，相待颇异众，器之不以为喜。一日，有人告磁州司户赃污于转运使者，吴亲至磁州，欲按其事。召器之至驿舍堂中，器之心不喜，曰：「常时相待少异，我已自不喜，况今召我至堂中，人得无疑我乎？」吴因问司户赃污如何，器之对曰：「不知。」吴因不悦，曰：「与公有契，所以相问，何不以诚告？」明日，吴阅视仓库，召司户者谓曰：「人诉尔有赃，本欲来案尔。今刘司法言尔无之，姑去，且谨视仓库，俟北京回，仓库不如法，必案无疑也。」于是众方知器之长者。然器之心常不自快，曰：「司户实有赃，而我不以诚告，吾其违司马公教乎！」《童蒙训》卷上。</p></li>
<li><p><span id="宋轶二十一-刘安世-3"></span>
刘元城于司马温公闲居时，问讯不绝，及位政府，元城独无书牍。公由此荐之。《东山谈苑》卷三。</p></li>
<li><p><span id="宋轶二十一-刘安世-4"></span>
刘仲通慕司马温公、吕献可之贤，方温公欲志献可墓，时仲通自请书石。温公之文出，直书王介甫之罪不隐，仲通始有惧意。其子安世字器之，出入温公门下，代其父书，自此益知名。至温公入相元祐，荐器之为馆职，谓器之曰：「足下知所以相荐否？」器之曰：「某获从公游旧矣。」公曰：「非也。某闲居，足下时节问讯不绝，某位政府，足下独无书，此某之所以相荐也。」至温公薨，器之官浸显，为温公之学益笃，故在台谏以忠直敢言闻于时。绍圣初，党祸起，器之尤为章惇、蔡卞所忌，远谪岭外。盛夏奉老母以行，途人皆怜之，器之不屈也。抵一郡，闻有使者自京师来，人为器之危之。郡将遣其客来劝器之治后事，客泣涕以言。器之色不动，留客饭，谈笑自若。对客取笔书数纸，徐呼其纪纲之仆，从容对曰：「闻朝廷赐我死即死，依此数纸行之。」笑谓客曰：「死不难矣。」客从其仆取其所书纸阅之，则皆经纪其家与经纪其同贬当死者之家事甚悉，客惊叹以为不可及也。器之留数日，使者入海岛，杖死内臣陈衍，盖章惇、蔡卞固令迂往诸郡，逼诸流人自尽耳。器之一日行山中，扶其母篮舆憇树下，有大蛇冉冉而至，草木皆披靡，担夫惊走，器之不动也。蛇若相向者，久之乃去。村民罗拜器之曰：「官异人也。蛇，吾山之神也，见官喜相迎耳。官远行无恙乎！」《邵氏闻见录》卷十三。《仕学规范》卷十二。《元城语录》附录。《宋名臣言行录》后集卷十二。《自警编》卷六。《群书类编故事》卷五。</p></li>
<li><p><span id="宋轶二十一-刘安世-5"></span>
公曰：安世初除谏官，未敢拜命，入与娘子谋曰：「朝廷不以安世不肖，误除谏官。这个官职不比闲慢差遣，须与他朝廷理会，事有所触犯，祸出不测。朝廷方以孝治天下，如以老母恳辞，必无不可。」娘子曰：「不然。谏官是天子争臣，我见你爷要做不能得，你是何人，蒙他朝廷有此除授。你果能补报朝廷，假使得罪，我不选甚处，随你去。但做。」安世遂备礼辞免，寻便供职。三日，朝廷有大除拜，安世便入文字凡二十四章，又论章惇十九章。及得罪，惇必欲见杀。人言：「春、循、梅、新，与死为邻；高、窦、雷、化，说着也怕。」八州恶地，安世历遍七州，于其中间又遭先妣丧祸，与儿子辈扶获灵柩，盛夏跣足，日行数十里，脚底都穿破。一日下程，大底儿子闷绝于地，后来究竟不起。今只有老夫与儿子两人在耳。《宋名臣言行录》后集卷十二。《言行龟鉴》卷五。</p></li>
<li><p><span id="宋轶二十一-刘安世-6"></span>
谏议刘公安世，徧立言路，正色立朝，知无不言，言无不尽。每以辨是非邪正为先，进君子退小人为急，其面折廷争，至雷霆之怒赫然，则执简却立，伺天威少霁，复前极论。一时奏对，且前且却者，或四五。殿庭观者皆汗缩竦听，公退，则咨嗟叹服，至以俚语目之曰「殿上虎」。《仕学规范》卷二十二。《自警编》卷六。《古事比》卷十九。</p></li>
<li><p><span id="宋轶二十一-刘安世-7"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html#%E5%AE%8B%E8%BD%B6%E4%BA%8C%E5%8D%81%E4%BA%8C-%E8%8B%8F%E8%BD%BC-305">苏轼305</a>。</p></li>
<li><p><span id="宋轶二十一-刘安世-8"></span>
绍圣初，逐元祐党人，禁中疏出当责人姓名及广南州郡，以水土美恶系罪之轻重而贬窜焉。执政聚议至刘安世器之，时蒋之奇颖叔云：「刘某平昔人推命极好。」章惇子厚以笔于昭州上点之云：「刘某命好，且去昭州试命一巡。」《墨庄漫录》卷一。《何氏语林》卷二十九。</p></li>
<li><p><span id="宋轶二十一-刘安世-9"></span>
刘元城南迁日，尝求教于涑水翁曰：「闻南地多瘴，设有疾以贻亲忧，奈何？」翁以绝欲少疾之语告之。元城时盛年，乃毅然持戒惟谨。《癸辛杂识》前集。案：是时司马光已亡多年。</p></li>
<li><p><span id="宋轶二十一-刘安世-10"></span>
刘器之谪英州，宰相章子厚必欲置诸死地。福唐人林某，以书生晚得官，用县尉捕盗赏格改秩，入京，往谒章曰：「岭外小郡，于铨法注知县资叙，今英州见阙，计资可拟，愿得从堂除，冀为相公了公事。」章悟其意，答曰：「君能举职，当遂以转运判官奉处。」林生甚喜，兼程南去，不两月，及境，郡僚出迎。刘公不妻孥，但从一道人寓近郊五里山寺。道人与孔目吏善，是日，垂泣告刘曰：「适孔目密报，新使君举措殊不佳，未交印，已谕都监使引军围寺，约三更鸣钟，将加害。命我速引避，我不忍也。公必不免，乞自为计，不可坐待迫辱。」执手大恸。刘咄之曰：「人之生死前定，何用惧？汝出家学道，见识乃尔！」刘好食鸡粥，率以二更食，然后睡，至是谓之曰：「吾当即就寝，安神定志以俟之，汝为吾作粥。」俄顷，鼻息栩栩然。道人泣不止，泪落粥中，忽闻钟声，急撼刘觉。鸡犹未熟，强尽一器。明烛作家书，已而寂无所闻，遣仆视外间，不见一人。危坐待旦，始知林生才到，径诣郡斋，自谓得策，趋上堂，不觉蹴户限仆地，立死。钟声者，乃无常所击云。《夷坚志补》卷二。</p></li>
<li><p><span id="宋轶二十一-刘安世-11"></span>
〔刘安世〕在贬所，有土豪缘进纳以入仕者，因持厚赀入京，以求见〔章〕惇，犀珠磊落，贿及仆隷，久之不得见。其人直以能杀公意达之，惇乃见之。不数日，荐上殿，自选人改秩，除本路转运判官，其人飞驭径驱至公贬所。郡将遣其客来劝公治后事，涕泣以言。公色不动，留客饮酒，谈笑自若，对客取笔书数纸，徐呼其仆曰：「闻朝廷赐我死，即死，依此行之。」谓客曰：「死不难矣。」客从其仆取纸阅之，则皆经纪其家与同贬当死者之家事甚悉。客惊叹，以为不可及也。俄报运使距城二十余里而止，翌日当至。家人闻之，益号泣不食，亦不能寐，且治公身后事。而公起居饮食如平常，曾无少异，至夜半伺公，则酣寝鼻息如雷。忽闻钟动，上下惊曰：「钟声何太早也？」黎明问之鸣钟者，乃运判一夕呕血而毙矣。《元城语录》附录。《宋名臣言行录》后集卷十二。《自警编》卷二。《言行龟鉴》卷五。《鹤林玉露》乙编卷二。《贤弈编》卷二。《宋稗类钞》卷七。</p></li>
<li><p><span id="宋轶二十一-刘安世-12"></span>
惇、卞用事，必欲致公于死，故方窜广东，则移广西，既抵广西，则复徙广东。凡二广间远恶州军，无所不至，人皆谓公必死。然七年之间，未尝一日病，年几八十，坚悍不衰。此非人力所及，殆天相也。或问：「何以至此？」曰：「诚而已。」《宋名臣言行录》后集卷十二。《元城语录》附录。</p></li>
<li><p><span id="宋轶二十一-刘安世-13"></span>
元城在贬所，尝昼寝，梦一道士来谒。顷之，得家书，报其内子生男，而诞辰即梦道士日也。先生异之，俄还自贬所，视所生男，状貌宛然梦中所见也。故名之曰景道，钟爱之异于他子。暨元城再贬岭外，景道生九年矣，忽得疾，卒于家。元城闻之，悲悼不能自胜。南海道士有异术，元城命醮以致其魂，景道果见形于位，谓元城曰：「我昔为道士，公为淄青节度，因射误中吾臂，出血四合而死。今以抚育之恩，犹当偿其半。」元城于是为刺臂血，书《般若心经》以荐之。《睽车志》卷三。</p></li>
<li><p><span id="宋轶二十一-刘安世-14"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html#%E5%AE%8B%E8%BD%B6%E4%BA%8C%E5%8D%81%E4%BA%8C-%E8%8B%8F%E8%BD%BC-306">苏轼306</a>。</p></li>
<li><p><span id="宋轶二十一-刘安世-15"></span>
刘器之谪潞州时，小人有为部使者，郡中事无巨细皆详考，竟不得其纤毫。至过往驿券，亦无法外者。部使者亦叹服之。《读书镜》卷五。</p></li>
<li><p><span id="宋轶二十一-刘安世-16"></span>
刘待制安世晚居南京，客或问曰：「待制闲居，何以遣日？」正色对曰：「君子进德修业，唯日不足，而可遣乎！」《却扫编》卷中。</p></li>
<li><p><span id="宋轶二十一-刘安世-17"></span>
刘器之安世，元祐臣也。晚在睢阳，以二十万鬻一旧宅。或谓此地素凶，不可止，器之不信。始入即有蛇虺三四出屋室间，呼仆厮屏去，则率拱立，谓有鬼神，不敢措其手。器之怒，改命家人辈，自纳诸筐篚，而弃诸汴流。翌日则蛇出益多，再弃辄复又倍。曾不浃旬日，乃至日得五七篚不已也。器之不乐，因自焚香于土神祠前，曰：「此舍某用己钱易之者，即是某所居矣。蛇安得据以为怪乎？始犹觊鬼神之有职，而后悛革。今不数日则怪益出，是土神之不职尔。且当受罚，虽愿仍其旧贯不可得矣。」回顾从者，尽掊土偶五六掷之河中，召匠手为之改塑其神，繇是怪不复作。《铁围山丛谈》卷四。</p></li>
<li><p><span id="宋轶二十一-刘安世-18"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%AE%8B%E8%BD%B6%E4%BA%8C%E5%8D%81%E5%9B%9B-%E9%A9%AC%E6%B6%93-4">马涓4</a>。</p></li>
<li><p><span id="宋轶二十一-刘安世-19"></span>
政和中，刘器之既复旧官领祠，然才得承议郎。所至与人叙位，必谨班著，不肯妄居人上。一日，谒乡人赵畯朝奉，坐未久，有张基大夫者继来。刘与之叙官，张虽辞让，既不获，又不知避去，因据上坐。刘归之明日，偶微病，人有候之者，曰：「比谒赵德进，坐于堂中，适张基大夫继至，吾官小，宜居下，遂坐德进傍，正当房门之冲，风吹吾项，遂得疾。」客至必以此告，是亦不能不介意之辞也。《曲洧旧闻》卷九。</p></li>
<li><p><span id="宋轶二十一-刘安世-20"></span>
〔赵畯〕不喜仕，筑室南都城北，杜门不交人事。有园数亩，杂植花木，日居其间，乡人目之为独乐园。然晚复再娶，年颇相悬，刘待制器之戏曰：「岂谓独乐园中乃有少室山人乎？」《却扫编》卷中。</p></li>
<li><p><span id="宋轶二十一-刘安世-21"></span>
元祐奸党置籍，用蔡京之请也。始刻石禁中，而尚书省、国子监亦皆有之。禁中石刻，崇宁四年冬，因星变，上命碎之。时国子监无名子以朱大题其碑上，曰千佛名经。其后岁月滋久，逮宣和中，所籍人往往多在鬼录，独刘器之、范德孺二公在耳。未几，器之之讣至，东里晁以道对宾客诵「南岳新摧天柱峰」之句，至哽咽不得语，而客皆抆睫。《曲洧旧闻》卷二。《何氏语林》卷二十四。《宋稗类钞》卷六。</p></li>
<li><p><span id="宋轶二十一-刘安世-22"></span>
苍梧先生胡德辉珵，尝对刘元城叹息张天觉之亡，元城无语，苍梧疑而问之，元城云：「元祐党人只是七十八人，后来附益者不是。」又云：「今七十七人都不存，惟某在耳。」元城为此言时，实宣和六年十月六日也。《梁溪漫志》卷三。</p></li>
<li><p><span id="宋轶二十一-刘安世-23"></span>
公自宣和元日以后谢绝宾客，四方书问皆不启封，家事无巨细悉不问。夏六月丙午，忽大风飞瓦，骤雨如注，雷电昼晦于公正寝，人皆骇惧而走。及雨止辨色，公已终矣，闻者咸异焉。及葬，杨中立以文吊之曰：「劫火洞然，不烬惟玉。」绅往往传诵，以为切当。公在宋，杜门屏迹，不妄交游，人罕见其面。然田夫野叟、市井细民，以谓若过南京不见刘待制，如过泗州不见大圣。及公殁，耆老士庶、妇人女子，持薰剂诵佛经而哭公者，日数千人。后二年，虏人驱坟户发棺，见公颜貌如生，咸惊曰：「必异人也。」一无所动，盖棺而去。《宋名臣言行录》后集卷十二。《元城语录》附录。《言行龟鉴》卷二。</p></li>
<li><p><span id="宋轶二十一-刘安世-24"></span>
刘器之待制对客多默坐，往往不交一谈，至于终日。客意甚倦，或请去，辄不听，至留之再三。有问之者，曰：「人能终日矜庄危坐而不欠伸欹侧者，盖百无一二焉。其能之者，必贵人也。」盖尝以其言騐之，诚然。《却扫编》卷上。《何氏语林》卷二十二。《书影》卷三。</p></li>
<li><p><span id="宋轶二十一-刘安世-25"></span>
刘元城对宾客或晏居，虽暗室，常端坐，略无欹仄，至于终日。《寓简》卷六。《何氏语林》卷二十二。《宋稗类钞》卷五。《古事比》卷十六。</p></li>
<li><p><span id="宋轶二十一-刘安世-26"></span>
刘元城见宾客，谈论逾时，体无欹侧，肩背竦直，身不妄动。《言行龟鉴》卷二。</p></li>
<li><p><span id="宋轶二十一-刘安世-27"></span>
刘器之自言常作书简，多起藁草及不作草字，以戒苟且。《东莱吕紫微师友杂志》。</p></li>
</ol>
</div>
<div id="邹-浩" class="section level2">
<h2>
<span class="header-section-number">30.17</span> 邹　浩<a class="anchor" aria-label="anchor" href="#%E9%82%B9-%E6%B5%A9"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十一-邹浩-1"></span>
道乡邹公志完《论立刘后疏》有曰：「若曰有子可以立为后，则永平中，贵人马氏未尝有子，所以立为后者，以冠德后宫故也。祥符中，德后刘氏亦未尝有子，所以立为后者，以钟英甲族故也。今若贤妃德冠后宫，亦如贵人，钟英甲族，亦如德后，则何不于孟氏罪废之初，用立慈圣光献故事便立之，必迁延四年以待今日，果何意耶？必欲以示信天下，天下之人果信之耶？」上怒甚，内批：「贬志完新州。」疏留中不降出，时人亦不知有何说也。元符末，崇庆眷方盛，时相欲媒孽志完以固位，乃伪为志完之疏，传之中外。其间有云：「杀卓氏而夺之子，欺人可也，讵可欺天耶！卓氏何辜哉！废孟后而立刘后，快陛下之意，可也，奈天下耳目何！刘氏何德哉！」因指摘此语，谓不可不明白，下新州取索元本。志完不知索之之由，复申元藁不存。诸人遂诬志完，以为实有此说。诏令应天尹孙槖以槛车往新州收赴京师。至泗上，哲宗升遐，其事遂寝。崇宁初，将再贬志完，乃先下诏曰：「朕仰惟哲宗皇帝严恭寅畏，克勤祗德。元符之末，是生越王，奸人造言，谓非后出。比阅臣僚旧疏，适见椒房诉章，载加考详，咸有显证。其时两宫亲临抚视，嫔御执事在旁，何缘外人得入宫禁，杀母取子？实为不根。为人之弟，继体承祧，岂使沽名之贼臣，重害友恭之大义？诋诬欺罔，罪莫大焉！其邹浩可重行黜责，以戒为臣之不忠者，庶称朕昭显前人之意。如更有言及者，亦依此施行。」志完遂以衡州别驾，永州安置。《独醒杂志》卷五。</p></li>
<li><p><span id="宋轶二十一-邹浩-2"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html#%E5%AE%8B%E8%BD%B6%E4%BA%8C%E5%8D%81%E4%B8%80-%E7%94%B0%E6%98%BC-1">田昼1</a>。</p></li>
<li><p><span id="宋轶二十一-邹浩-3"></span>
〔张〕绎曰：「邹浩以极谏得罪，世疑其卖直也。」先生曰：「君子之于人也，当于有过中求无过，不当于无过中求有过。」《二程遗书》卷二十一上。《宋名臣言行录》后集卷十三。</p></li>
<li><p><span id="宋轶二十一-邹浩-4"></span>
邹道乡浩初谪新州，有楚州布衣乐韶，素为浩交游，不惮万里烟瘴，誓与同行。至荆南，浩或闻官司捕韶，恐于韶不便，急遣韶还，韶确然不回。浩以病留荆南数日，坚意遣韶。韶不得已，改易姓名，隐居桐柏山。久之，浩复官。江淮发运使胡宗师感韶之义，奏韶节义。至崇宁初，宗师方以宝文阁待制知瀛州。言者指前事，遂落职，提举宫观。《能改斋漫录》卷十二。</p></li>
<li><p><span id="宋轶二十一-邹浩-5"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html#%E5%AE%8B%E8%BD%B6%E4%BA%8C%E5%8D%81%E4%B8%80-%E9%99%88%E7%93%98-18">陈瓘18</a>。</p></li>
<li><p><span id="宋轶二十一-邹浩-6"></span>
邹志完南迁，自号道乡居士。在昭州江上为居室，近崇宁寺。因阅《华严经》于观音像前，有修竹三根生像之后，志完揭茅出之，不可，乃垂枝覆像，有如今世画宝陀山岩竹，今犹在。昭人扃锁之，以俟过客游观。比还，过永州澹山岩，岩有驯狐，凡贵客至则鸣。志完将至，而狐辄鸣。寺僧出迎，志完怪之，僧以狐鸣为对。志完作诗曰：「我入幽岩亦偶然，初无消息与人传。驯狐戏学仙伽客，一夜飞鸣报老禅。」《冷斋夜话》卷二。《宋诗纪事》卷二十八。</p></li>
<li><p><span id="宋轶二十一-邹浩-7"></span>
邹浩谪居昭州，以江水不可饮，汲于数里外。后所居岭下忽有泉，浚之，极清冽，名曰「感应泉」。乱石之下，得蟹一枚，自放于江曰：「余至五岭，不睹此物数年矣，乱石之下，又非所宜穴处也，何从而出耶？《易》不云乎，『物不可以终难，故受之以解』。蟹者，解也，天实告之矣。蒙恩归侍，立可待矣。」未几，泉忽涸，疑之。有人至门，厉声呼曰：「侍郎归矣。」求之，不可见。次日，果拜赦命。杨龟山挽诗有「泉甘不出户，客至岂无神」之句。《涌幢小品》卷二十三。</p></li>
<li><p><span id="宋轶二十一-邹浩-8"></span>
邹志完，元符三年自右正言上疏论中宫事，除名窜新州。钟正甫将漕广东，次年上元，广帅朱行中约正甫观灯，已就坐矣，忽得密旨，令往新州制勘公事。正甫不待桮行，连夜星驰以往。抵新兴，追逮志完，赴司理院，荷校囚之。正甫即院中治事，极其暴虐，志完甘为机上肉矣。诘旦，忽令推吏去其杻械，请至帘下，劳问甚勤，云：「初无其它，正言可安心置虑，归休愒处，某亦便还司矣。」志完出，正甫果去，且遣骑致馈极腆。志完惘然不知所以。又明日，郡中宣徽宗登极赦书，盖正甫先已知矣。未几，志完被召，遂登禁路。《挥麈后录》卷七。</p></li>
<li><p><span id="宋轶二十一-邹浩-9"></span>
邹忠公浩……零陵有市户吕绚者，尝以钱二百万造大舟以俟先生。后北归，吕以舟送至江南，先生谢以五绝句云：「平生亲友漫纷纷，有几书来寂寞滨。二十万钱捐不惜，可怜湖外有斯人。」「潇湘起柁出江湖，日日乾坤展画图。白酒红鱼对妻子，鸱夷还似此行无。」《居易录》卷十二。</p></li>
<li><p><span id="宋轶二十一-邹浩-10"></span>
邹忠公梦徽庙赐以笔，作诗记之。未几，疾不起。说者谓「笔」与「毕」同音，盖杜牧梦改名毕之类。《老学庵笔记》卷十。</p></li>
</ol>
</div>
<div id="田-昼" class="section level2">
<h2>
<span class="header-section-number">30.18</span> 田　昼<a class="anchor" aria-label="anchor" href="#%E7%94%B0-%E6%98%BC"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十一-田昼-1"></span>
田昼者，字承君，阳翟人，故枢密宣简公姪也。其人物雄伟，议论慷慨，俱有前辈之风。邹浩志完者，教授颍昌，与承君游相乐也。浩性懦，因得承君，故遇事辄自激励。元符间，承君监京城门。一日，报上召志完，承君为之喜。又一日，报志完赐对，承君益喜。监门法不许出，志完亦不来。久之，志完除言官，承君始望志完矣。志完遣客见承君，以测其意。客问承君：「近读何书？」承君曰：「吾观《墨子》，作诗有『知君既得云梯后，应悔当年泣染丝』之句，为邹志完发也。」客言于志完，志完折简谢承君，辞甚苦，因约相见。承君曰：「斯人尚有所畏，未可绝也。」趣往见之，问志完曰：「平生与君相许者何如？今君为何官？」志完愧谢曰：「上遇群臣，未尝假以声色，独于某若相喜者。今天下事，固不胜言。意欲使上益相信而后言，贵其有益也。」承君许之。既而朋党之祸大起，时事日变更，承君谢病归阳翟田舍。一日，报废皇后孟氏，立刘氏为皇后。承君告诸子曰：「志完不言，可以绝交矣。」又一日，志完以书约承君会颍昌中涂，自云得罪。承君喜甚，亟往，志完具言：「谏废立皇后时，某之言戆矣。上初不怒也，某因奏曰：『臣即死，不复望清光矣。』下殿拜辞以去，至殿门，望上犹未兴，凝然若有所思也。明日某得罪。」志完、承君相留三日。临别，志完出涕，承君正色责曰：「使志完隐默，官京师，遇寒疾不汗，五日死矣，岂独岭海之外能死人哉！愿君无以此举自满，士所当为者，未止此也。」志完茫然自失，叹息曰：「君之赠我厚矣！」乃别去。《邵氏闻见录》卷十五。</p></li>
<li><p><span id="宋轶二十一-田昼-2"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html#%E5%AE%8B%E8%BD%B6%E4%BA%8C%E5%8D%81%E5%85%AD-%E5%B4%94%E9%B6%A0-1">崔鶠1</a>。</p></li>
</ol>
</div>
<div id="乐-韶" class="section level2">
<h2>
<span class="header-section-number">30.19</span> 乐　韶<a class="anchor" aria-label="anchor" href="#%E4%B9%90-%E9%9F%B6"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十一-乐韶-1"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html#%E5%AE%8B%E8%BD%B6%E4%BA%8C%E5%8D%81%E4%B8%80-%E9%82%B9%E6%B5%A9-4">邹浩4</a>。</li>
</ol>
</div>
<div id="陈-瓘" class="section level2">
<h2>
<span class="header-section-number">30.20</span> 陈　瓘<a class="anchor" aria-label="anchor" href="#%E9%99%88-%E7%93%98"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十一-陈瓘-1"></span>
陈了翁之父尚书，与潘良贵义荣之父，情好甚密。潘一日谓陈曰：「吾二人官职、年齿，种种相似，独有一事不如公，甚以为恨。」陈问之，潘曰：「公有三子，我乃无之。」陈曰：「吾有一婢，已生子矣，当以奉借。它日生子即见还。」即而遣至，即了翁之母也。未几，生良贵。后其母遂往来两家焉。一母生二名儒，亦前所未有。《齐东野语》卷十六。《宋稗类钞》卷一。</p></li>
<li><p><span id="宋轶二十一-陈瓘-2"></span>
闲乐先生陈公伯修师锡在太学，与了翁友善。一日，同集宗室淄王圃中，有鴈阵过，相与戏曰：「明年魁天下者，当中首鴈。」伯修引弓射之，一矢中其三，了翁不中。须臾，又有鴈阵过焉，了翁射之，亦中其三，伯修笑曰：「公其后牓耶！」了翁曰：「果然，当为公代。」其明年，徐铎牓伯修果以第三人登第。后三年，了翁登第，亦第三人，皆为昭庆军节度掌书记，果相与为代。因名便厅为「射鴈堂」。先是，了翁将唱第，问投子山道者云：「我作状元否？」应曰：「无时一，有时三。」了翁惘然莫测。是岁，时彦魁天下，了翁居其三，始悟前语。《梁溪漫志》卷三。《尧山堂外纪》卷五十八。</p></li>
<li><p><span id="宋轶二十一-陈瓘-3"></span>
金陵有僧，嗜酒佯狂，时言人祸福，人谓之风和尚。陈莹中未第时，问之云：「我作状元否？」即应之曰：「无时可得。」莹中复谓之曰：「我决不可得耶！」又应如初。明年时彦御试第一人，而莹中第二，方悟其言「无时可得」之说。《春渚纪闻》卷二。《宋稗类钞》卷二。</p></li>
<li><p><span id="宋轶二十一-陈瓘-4"></span>
陈莹中初任颖昌教官，时韩持国为守，开宴用乐语，左右以旧例必教授为之。公因命陈，陈曰：「朝廷师儒之官，不当撰俳优之文。」公闻之，遂荐诸朝，不以为忤。《能改斋漫录》卷十三。《云庄四六余话》。《宋稗类钞》卷三。案：据《宋史·邹浩传》，不撰乐语乃邹浩事。</p></li>
<li><p><span id="宋轶二十一-陈瓘-5"></span>
陈莹中云：元丰乙丑为礼闱检点官时，范淳夫同在院。与淳夫同舍，因语及颜子不迁怒，不贰过。范公言惟伯淳先生能之。余问曰：「伯淳谓谁？」范公默然。久之曰：「君乃不知有程伯淳乎？」余谢曰：「生长东南，实未知之。」余时年二十九，自是常以寡陋自愧。《野老记闻》。《言行龟鉴》卷一。</p></li>
<li><p><span id="宋轶二十一-陈瓘-6"></span>
陈忠肃公为越州佥判，蔡卞为帅，待公甚厚，每以公学识卓异，待遇加礼。而公已得其心术，常欲疎远之，屡引疾寻医，章不得上。会明倅阙，蔡俾公权摄，以时当得职田，意公方贫，必喜于少纾。公到明，遂伸寻医之请，将所得圭租逊前官。明州以法，当公得。公以义不当受，卒不取而归之官廪。《自警编》卷二。《言行龟鉴》卷二。</p></li>
<li><p><span id="宋轶二十一-陈瓘-7"></span>
绍圣初，章申公以宰相召，道过山阳，公随众谒之。章素闻公名，独请登舟，共载而行，访以当世之务。公曰：「请以所乘舟为喻，乘舟偏重，其可行乎？移左置右，其偏一也，明此则可行矣。」章默然未答。公复曰：「上方虚心以待公，公必有以副上意者，敢问将欲施行之叙，以何事为先，何事为后？何事当缓，何事当急？谁为君子，谁为小人？谅有素定之论。」章𥩟思良久，曰：「司马光奸邪，所当先辨，无急于此。」公曰：「相公误矣，此犹欲平舟势，而移左以置右也。果然，将失天下之望矣。」章厉色视公曰：「光辅母后，独宰政柄，不纂绍先烈，肆意大改成绪，悮国如此，非奸邪而何！」公曰：「不察其心而疑其迹，则不为无罪，若遂以为奸邪，而欲大改其已行，则悮国益甚矣。」乃为之极论熙、丰、元祐之事，以为「元丰之政多异熙宁，则先志固已变而行之。温公不明先志，而用母改子之说，行之太遽，所以纷纷至于今日。为今之计，唯当绝臣下之私情，融祖宗之善意，消朋党，持中道，庶乎可以救弊。若又以熙、丰、元祐为说，无以厌服公论，恐纷纷未艾也。」辞辩渊源，议论劲正，章虽忤意，亦颇惊异，遂有兼取元祐之语。留公共饭而别。章到阙，召公为太学博士。公闻其与蔡卞方合，知必害于正论，遂以婚嫁为辞，久乃赴官，于是三年不迁。《宋名臣言行录》后集卷十三。</p></li>
<li><p><span id="宋轶二十一-陈瓘-8"></span>
陈瓘字莹中，闽人。有学问，年十八登进士甲科。绍圣初用章惇荐，为太学博士。先是惇之妻尝劝惇无修怨，惇作相，专务报复，首起朋党之祸。惇妻死，惇悼念不堪。莹中见惇容甚哀，谓惇曰：「公与其无益悲伤，曷若念夫人平生之言？」盖讥惇之报怨也。惇以为忤，不复用。《邵氏闻见录》卷十五。《宋稗类钞》卷六。</p></li>
<li><p><span id="宋轶二十一-陈瓘-9"></span>
了斋陈莹中为太学博士。薛昂、林自之徒为正、录，皆蔡卞之党也，竞尊王荆公而挤排元祐，禁戒士人不得习元祐学术。卞方议毁《资治通鉴》板，陈闻之，因策士题特引序文，以明神宗有训。于是林自骇异，而谓陈曰：「此岂神宗亲制耶？」陈曰：「谁言其非也？」自又曰：「亦神宗少年之文耳。」陈曰：「圣人之学，得于天性，有始有卒。岂有少长之异乎？」自辞屈愧叹，遽以告卞。卞乃密令学中敞高阁，不复敢议毁矣。《清波杂志》卷九。《宋名臣言行录》后集卷十三。</p></li>
<li><p><span id="宋轶二十一-陈瓘-10"></span>
章惇于昆山县强市民田、人口，经州县监司次第陈诉，皆不敢受理，又经户部论讼，复不敢治，御史台亦不弹劾。〔忠肃〕公累上疏，不报，乃极论之曰：「按惇抱死党之志而济以阴谋，蕴大奸之才而辅之残忍，因缘王安石、吕惠卿之党，遂得进用，而造起边隙，徼幸富贵。在先帝时已坐买田不法尝罢，执政蔡确引用，再叨大任。陛下嗣位，擢置上枢，而内怀奸谋，沮毁圣政，以至悖慢帷幄之前，殊无臣子之礼。及以家难退归里闾，而敢凭恃凶豪，劫持州县，使无辜之民流离失业。乞特赐窜殛，仍委台臣置院推劾，其昆山、苏州及本路监司亦乞并行黜责。」章四上，朝廷令发运司体究，诏赎铜十斤。公复争之，以谓「所责太轻，末厌公议。况惇与确、黄履、邢恕素相交结，自谓社稷之臣，贪天之功，徼幸异日，天下之人指为四凶。若不因其自致人言，遂正典刑，异日却欲窜逐，深恐无名。且干系官吏，因惇致罪，皆处从坐，惇系首恶之人，乃止赎铜，事理颠错，亦已太甚。况下状之日，惇父尚在，而别籍异财，事状显著，考按律文，罪入十恶。愚民冒犯，犹有常刑，惇为大臣，天下所望，而亏损名教，绝灭义理，止从薄罚，何以示惩？圣人制法，惟务至公，若行于匹夫而废于公卿，伸于愚民而屈于贵近，此乃姑息之弊，非清朝之所宜行也。」《自警编》卷六。《言行龟鉴》卷五。</p></li>
<li><p><span id="宋轶二十一-陈瓘-11"></span>
徽宗即位，〔陈瓘〕除右正言，论〔蔡〕卞修《实录》，增加王安石《日录》，紊乱神宗大典，请改修。迁右司谏。又极论蔡卞「假托经义，倡为绍述，重诬我神考，轻欺先帝，倡为国是，以行其私。卞之所是，谓之国是；卞之所非，论之流俗。尊安石而薄我神考，不可为国是」。罢监扬州粮料院，改知无为军事。徽宗密遣人赐瓘黄金百两。《名贤氏族言行类稿》卷十一。</p></li>
<li><p><span id="宋轶二十一-陈瓘-12"></span>
陈了翁在徽祖朝，名重一时，为右司员外郎。曾文肃敬之，欲引以附己，屡荐于上，使人谕意，以将大用之。了翁谓其子正汇曰：「吾与丞相议多不合，今乃欲以官相饵。吾有一书将遗之，汝为我书。」且曰：「郊恩不远，恐失汝官，奈何？」正汇再拜，愿得书。了翁喜，明日持以见文肃于都堂，适与左司朱彦周会，待于宾次，朱借读其书，动色。既见，文肃果大怒，嘻笑谓曰：「此书它人得之必怒，布则不然，虽十书不较也。」了翁退，即录所上文肃书及《日录辨》、《国用须知》，以状申三省，曰：「昨诣尚书省投书，蒙中书相公面谕其详，谓瓘所论为元祐浅见单闻之说，兼言天下未尝乏才，虽有十书，布亦不动。瓘不达大体，触忤大臣，除具申御史台乞赐弹劾外，伏乞敷奏，早行窜黜。」遂出知泰州。邹道乡在西掖，救之不从。上临朝谓文肃曰：「瓘如此报恩地耶！」又曰：「卿一向引瓘，又欲除左右史，朕道不中，议论偏，今日如何？」文肃愧谢。初议窜徙，韩文定为首台，陆农师在政地，救之曰：「瓘言诚过当，若责之，则更以此得名，曾布必能容之也。」谪乃薄。《桯史》卷十四。</p></li>
<li><p><span id="宋轶二十一-陈瓘-13"></span>
了翁以书达曾子宣，子宣怒，跷足而读。陈曰：「此国家大事，相公且平心，无失待士之礼。」曾下足，陈因此出。《朱子语类》卷一百三十。</p></li>
<li><p><span id="宋轶二十一-陈瓘-14"></span>
陈莹中为横海军通守，先君与之为代，尝与言蔡元长兄弟。了翁言蔡京若秉钧轴，必乱天下。后为都司，力排蔡氏之党。一日朝会与蔡观同语云：「公大阮真福人。」观问何以知之，了翁曰：「适见于殿庭，目视太阳，久之而不瞬。」观以语京，京谓观曰：「汝为我语莹中，既能知我，何不容之甚也？」观致京语于陈，了翁徐应之曰：「射人当射马，擒贼当擒王。」观默然。后竟有郴州之命。《春渚纪闻》卷一。</p></li>
<li><p><span id="宋轶二十一-陈瓘-15"></span>
蔡京与了翁有笔砚之旧，了翁深疾之。尝入朝，已立班，上御殿差晚，杲日照耀，众莫敢仰视，京注目久而不瞬。谓同省曰：「此公真大贵人也。」或曰：「公明知其贵，胡不少贬，而议论之间有不恕，何邪？」了翁诵老杜诗曰：「射人先射马，擒贼先擒王。」《野老记闻》。《尧山堂外纪》卷五十五。</p></li>
<li><p><span id="宋轶二十一-陈瓘-16"></span>
公因朝会，见蔡京视日久而不瞬，尝以语人曰：「京之精神如此，他日必贵，然矜其禀赋，敢敌太阳，吾恐此人得志，必擅私逞欲，无君自肆矣。」寻居谏省，遂攻其恶。京闻公言，因所亲以自解，且致情恳而以甘言啖公。公曰：「杜诗所谓『射人先射马，擒贼须擒王』，不得已也。」于是攻之愈力。《宋名臣言行录》后集卷十三。《言行龟鉴》卷二。《万历野获编》卷六。</p></li>
<li><p><span id="宋轶二十一-陈瓘-17"></span>
蔡京为翰林承旨，陈莹中已言「治乱之分，在京用否。」蔡元康济问之，曰：「京小人也，尤好交诸宦者。京得志，则宦者用；京与宦者得志，天下何以不乱！」靖康初贬京分司，与莹中赠谏议大夫命齐下。《野老记闻》。</p></li>
<li><p><span id="宋轶二十一-陈瓘-18"></span>
邹志完徙昭，陈莹中贬廉，间以长短句相谐乐。「有个胡儿模样别。满颔髭须，生得浑如漆。见说近来头也白。髭须那得长长黑。逸忘一句𥬞子镊来，须有千堆雪。莫向细君容易说。恐他嫌你将伊摘。」此莹中语，谓志完之长髭也。「有个头陀修苦行，头上头发。身披一副裙衫。紧缠双脚，苦若要游南。　　闻说度牒朝夕到，并除颔下髭髯。钵中无粥住无庵，摩登伽处，只恐却重参。」此志完语，谓莹中之多欲也。广陵马推官往来二公间，亦尝以诗词赠之。「有才何事老青衫，十载低徊北斗南。肯伴雪髯千日醉，此心真与古人参。」「不见故人今几年，年来风物尚依然。遥知闲望登临处，极目江山万里天。」志完语也。「一樽薄酒，满酌劝君君举手。不是亲朋，谁肯相从寂寞滨。　　人生如梦，梦里惺惺何处用。盏到休辞，醉后全胜未醉时。」莹中语也。《苕溪渔隐丛话》后集卷三十九。案：志完，原作「志全」，今径改。</p></li>
<li><p><span id="宋轶二十一-陈瓘-19"></span>
了斋陈忠肃公瓘，谪合浦，贫困乏绝。一日昼寝，梦神人来问：「何以度日？」了斋曰：「正有朝夕之忧。」神人曰：「天帝以汝忠直，故遣来授汝针法，以救合浦之人，且可自给。」陈了斋甫拜受教，神就其身指示曰：「某病针此，某病针此。」既觉，红斑满体，急起录之。在合浦累年，赖此以给衣食。《湖海新闻夷坚续志》后集卷二。</p></li>
<li><p><span id="宋轶二十一-陈瓘-20"></span>
陈莹中迁谪后，为人作石刻，自称「除名勒停送廉州编管陈某撰」。《老学庵笔记》卷一。</p></li>
<li><p><span id="宋轶二十一-陈瓘-21"></span>
陈莹中云：「岭南之人见逐客，不问官高卑，皆呼为相公，想是见相公常来也。」《道山清话》。</p></li>
<li><p><span id="宋轶二十一-陈瓘-22"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html#%E5%AE%8B%E8%BD%B6%E4%BA%8C%E5%8D%81%E4%B8%83-%E9%87%8A%E6%83%A0%E6%B4%AA-1">释惠洪1</a>。</p></li>
<li><p><span id="宋轶二十一-陈瓘-23"></span>
〔陈〕莹中为谏官时，为上皇极言蔡京、蔡卞不可用，用之决乱天下。蔡京深恨之，屡窜谪。例用赦放归，犹隶通州。一日，莹中之子走京师，言蔡京事。诏狱下，明州捕莹中甚急，士民哭送之，莹中不为动。既入狱，见其子被系，笑曰：「不肖子烦吾一行。」蔡京用酷吏李孝寿治其事，孝寿坐厅事帘中，列五木于庭，引莹中问之。莹中从容曰：「蔡京之罪，某实知之，不肖子不知也。」多求纸自书。孝寿惧，以莹中为不知情，即日放归，再隶通州。其子配海上。《邵氏闻见录》卷十五。</p></li>
<li><p><span id="宋轶二十一-陈瓘-24"></span>
陈正汇，忠肃之子也。忠肃在四明，遣之往浙西，过杭州，遽告变。蔡京既得其情，必欲置之死地，又欲并以此杀忠肃。既就逮，忠肃以劲言得免，犹谪通州，故其放还谢表云：「狐突教子，素存不二之风；曾参杀人，宁免致三之惑？」云云。徽宗察之，仅得贷先生之死。《宋元学案》卷三十五。</p></li>
<li><p><span id="宋轶二十一-陈瓘-25"></span>
陈莹中著《尊尧集》，累遭贬逐。蔡京再相，莹中之子正汇告京言语不顺，父子追逮对狱。正汇以心疾窜海岛，公移置通州，遇赦自便。谢表略曰：「狐突教子，素有不贰之风；曾参杀人，宁免三至之惑？事既匿而难晓，时浸久而益疑。制所深严，就逮于重江之外；狱辞平允，阅实于片言之中。寻沐宽恩，移置近地。海岛万里，不如无子之无忧；淮渚一身，弥觉有生之有患。擢发不足以数臣之罪，沥血不足以写臣之心。」《云庄四六余话》。</p></li>
<li><p><span id="宋轶二十一-陈瓘-26"></span>
《日录》一书，本熙宁间荆公奏对之辞，私所录记。绍圣以后，稍尊其说，以窜定元祐史谍。蔡元度卞又其婿，方烜赫用事，书始益章。建中靖国初，曾文肃布主绍述，垂意《实录》，大以据依。陈了翁瓘为右司员外郎，以书抵文肃，谓薄神考而厚安石，尊私史而厌宗庙，不可。文肃大怒，罢为外郡，寻责合浦，了翁始著《合浦尊尧集》，为十论，亶辨其所纪载，犹未敢以荆公为非。及北归，又著《四明尊尧集》。……政和元年，徽祖闻有此章，下政典局宣取，时了翁坐其子正汇狱，徙通州，移文索之，了翁遂以表进，乞于御前开折。……书奏，有旨：「陈瓘自撰《尊尧集》，语言无绪，并系诋诬，不行毁弃，送与张商英，意要行用。特勒停，送台州覊管。令本州当职官，常切觉察，不得放出州城，月具存在，申尚书省。」于是庙堂意叵测，识者为了翁危之。《桯史》卷十一。</p></li>
<li><p><span id="宋轶二十一-陈瓘-27"></span>
陈忠肃谪台州，所过州郡，皆令甲兵防送，不得稽留。至台久之，人莫敢以居室借赁者，暂馆僧舍，十日必迁一寺，公处之澹然。《言行龟鉴》卷二。</p></li>
<li><p><span id="宋轶二十一-陈瓘-28"></span>
公谪台州，朝廷起迁人石悈知州事。……视事次日，即遣兵官突来所居，搜检行李，摄公至郡庭，大陈狱具，盖朝旨取索《尊尧》副本，而悈为此以相迫胁耳。公知其意，遂问曰：「今日之事，岂被旨耶？」悈失措而应曰：「有尚书省劄子。」出示公，劄子所行，盖取《尊尧集》副本，以为系诋诬之书，合缴申毁弃也。公曰：「然则朝廷指挥取《尊尧集》耳。追瓘至此，复欲何为？」因问之曰：「君知《尊尧》所以立名乎？盖以神考为尧，而以主上为舜也。助舜尊尧，何谓诋诬？时相学术浅短，名分之义，未甚讲求，故为人所法使，请治《尊尧》之罪，将以结党固宠也。君所得于彼者几何？乃亦不畏公议，干犯名分乎！请具申瓘此语，瓘将显就诛戮，不必以刑狱相恐。」悈不待公言毕，屡揖公退。寻语人曰：「不敢引其说，尚自如此，良可畏也。」继又幽公于僧舍，窘辱百端，公安之不以为挠，悈亦终不能为害。《宋名臣言行录》后集卷十三。《言行龟鉴》卷二。</p></li>
<li><p><span id="宋轶二十一-陈瓘-29"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html#%E5%AE%8B%E8%BD%B6%E4%BA%8C%E5%8D%81%E4%B8%83-%E9%87%8A%E6%83%A0%E6%B4%AA-6">释惠洪6</a>。</p></li>
<li><p><span id="宋轶二十一-陈瓘-30"></span>
陈忠肃公居南康日，一夕忽梦中得六言绝句云：「静坐一川烟雨，未辨雷音起处。夜深风作轻寒，清晓月明归去。」既觉，语其子弟，且令记之。次年徙居山阳，见历日于壁间，忽点头曰：「此其时矣。」以笔点清明日曰：「是日佳也。」人莫知何谓，乃以其年清明日卒。《独醒杂志》卷九。</p></li>
<li><p><span id="宋轶二十一-陈瓘-31"></span>
宣和壬寅，陈莹中自南康谪所徙楚州，李景渊为天台守，遣信致书，慰问安否。未至前一夕，梦作六言颂云：「静坐一川微雨，未辨雷音起处。夜深风作轻寒，清晓月明归去。」及答李书，因以寄之。是年寒食，陈下世。秋八月，李亦捐馆。《夷坚三志》己卷九。</p></li>
<li><p><span id="宋轶二十一-陈瓘-32"></span>
宣和庚子，蔡元长当轴，外祖曾空青守山阳。时方腊据二浙，甚炽。初，元长怨陈莹中，以陈尝上书诋文肃，编置郡中，欲外祖甘心焉。既至，外祖极力照瞩之。适莹中告病，外祖即令毉者朝夕诊视，具疾之进退与夫所俱药饵申官，已而不起，亦令作佛事僧众，下至凶肆之徒，悉入状用印系案。僚吏以为何至是，外祖曰：「数日之后，当知之。」已而朝廷遣淮南转运使陆长民体究，云：「盗贼方作，未审陈瓘之死虚实。」外祖即以案牍缴奏以闻，人始服先见之明。《挥麈后录》卷八。</p></li>
<li><p><span id="宋轶二十一-陈瓘-33"></span>
〔陈忠肃公〕于兄弟友爱。伯氏早世，公抚恤其孤，教养嫁娶，使皆成立。初奏补恩泽，舍己子而先伯父之子。及后贬责，以致终身，诸子皆白衣，未尝有不满之意。《言行龟鉴》卷四。</p></li>
<li><p><span id="宋轶二十一-陈瓘-34"></span>
陈了翁日与家人会食，男女各为一席，食已，必举一话头，令家人答。一日问曰：「并坐不横肱，何也？」其孙女方七岁，答曰：「恐妨同坐者。」《鹤林玉露》甲编卷二。《独醒杂志》。《贤弈编》卷二。《昨非庵日纂》一集卷五。</p></li>
<li><p><span id="宋轶二十一-陈瓘-35"></span>
陈忠肃公尊敬前辈，皆可为后生法。晚年过扬州，见荥阳公，请公坐，受六拜，又拜祖母河南夫人，请必无答拜，然后拜。其与他人语，必曰吕公，或曰吕侍讲。其对前辈说后进，必斥姓名，未尝少改。《言行龟鉴》卷三。</p></li>
<li><p><span id="宋轶二十一-陈瓘-36"></span>
陈忠肃公莹中，好读书，至老不倦。每观百家之文，及医卜等书，开卷有得，则片纸记录，粘于壁间，环座既遍，即合为一编，前后凡数十册。《吹剑三录》。</p></li>
<li><p><span id="宋轶二十一-陈瓘-37"></span>
〔陈忠肃〕公有斗余酒量，每饮不过五爵，虽会亲戚，间有欢适，不过大白满引，恐以长饮废事。每日有定课，自鸡鸣而起，终日写阅，不离小斋，倦则就枕，既寤即兴，不肯偃仰枕上。每夜必置行灯于床侧，自提就案。人或问：「公何不呼唤使令者？」公曰：「起止不时，若涉寒暑，则必动其念，此非可常之道。偶吾性安之，故不欲以劳人也。」《宋名臣言行录》后集卷十三。《自警编》卷二。《言行龟鉴》卷二。</p></li>
</ol>
</div>
<div id="李-偕" class="section level2">
<h2>
<span class="header-section-number">30.21</span> 李　偕<a class="anchor" aria-label="anchor" href="#%E6%9D%8E-%E5%81%95"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十一-李偕-1"></span>
李偕晋祖，陈莹中之甥也。尝言其初被荐赴试南宫。试罢，梦访其同舍陈元仲，既相揖，而陈手执一黄背书，若书肆所市时文者，顾视不辍，略不与客言。晋祖心怒其不见待，即前夺其书曰：「我意相念，故来访子，子岂不能辍书相语也？」元仲置书似略转首，已而复视书如初。晋祖复前夺书而语曰：「子竟不我谈，我去矣。」元仲徐授其书于晋祖曰：「子无怒我乎，视此，乃今岁南省魁选之文也。」晋祖视之，即其程文，三场皆在，而前书云：「别试所第一人李偕。」方欲更视其后，梦觉。闻扣户之声，报者至焉。后刊新进士程文，其帙与梦中所见，无纤毫异者。《春渚纪闻》卷一。</li>
</ol>
</div>
<div id="陈师锡" class="section level2">
<h2>
<span class="header-section-number">30.22</span> 陈师锡<a class="anchor" aria-label="anchor" href="#%E9%99%88%E5%B8%88%E9%94%A1"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十一-陈师锡-1"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html#%E5%AE%8B%E8%BD%B6%E4%BA%8C%E5%8D%81%E4%B8%80-%E9%99%88%E7%93%98-2">陈瓘2</a>。</p></li>
<li><p><span id="宋轶二十一-陈师锡-2"></span>
神宗理会得文字，极喜陈殿院师锡建人文。尝于太学中取其程文阅之，每得则贮之锦囊中。及殿试，编排卷子奏御，神宗疑非师锡之文，从头阅之。至中间见一卷子，曰：「此必陈某之文也。」置之第三。已而果然。《朱子语录》卷一百二十七。《宋稗类钞》卷五。</p></li>
<li><p><span id="宋轶二十一-陈师锡-3"></span>
陈伯修为宣城守，临政之暇，多在颐白堂讲《易》，宾客来听者常十数。一日，讲罢客退，独坐禅榻，忽见朱衣人前揖曰：「请殿院看雪。」时方七月末，暑风犹盛，伯修异焉。疑此际不应有雪，又吾为庶僚，安得朱衣吏报事。勉起之，方离席数步，大声如雷，堂梁已折，禅榻压碎无余。《异闻总录》卷二。</p></li>
</ol>
</div>
<div id="关-沼" class="section level2">
<h2>
<span class="header-section-number">30.23</span> 关　沼<a class="anchor" aria-label="anchor" href="#%E5%85%B3-%E6%B2%BC"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十一-关沼-1"></span>
关沼止叔，知见高远，议论谛当。崇宁间，诸贤比之陈瓘莹中，而学问加精深焉。《东莱吕紫微师友杂志》。</p></li>
<li><p><span id="宋轶二十一-关沼-2"></span>
〔陈〕莹中尝言，关止叔崇宁中召至京师，一日与数人见蔡京，留坐甚久。及出，同见者犹相候，止叔见之，面微发赤。莹中以为止叔见蔡元长，必无倾附之意。《东莱吕紫微师友杂志》。</p></li>
</ol>
</div>
<div id="喻-陟" class="section level2">
<h2>
<span class="header-section-number">30.24</span> 喻　陟<a class="anchor" aria-label="anchor" href="#%E5%96%BB-%E9%99%9F"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十一-喻陟-1"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html#%E5%AE%8B%E8%BD%B6%E4%BA%8C%E5%8D%81%E4%B8%80-%E5%BC%A0%E8%88%9C%E6%B0%91-16">张舜民16</a>。</li>
</ol>
</div>
<div id="张舜民" class="section level2">
<h2>
<span class="header-section-number">30.25</span> 张舜民<a class="anchor" aria-label="anchor" href="#%E5%BC%A0%E8%88%9C%E6%B0%91"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十一-张舜民-1"></span>
张芸叟父名盖，故表中云：「此乃伏遇皇帝陛下。」《老学庵笔记》卷六。</p></li>
<li><p><span id="宋轶二十一-张舜民-2"></span>
张芸叟治平初以英宗谅暗榜赴春试，时冯当世主文柄，以「公生明」为赋题。芸叟误叠压「明」字，试罢，自分黜矣。及榜出，乃居第四。芸叟每窃自念省场中卤莽迺尔，然未尝辄以语人也。当世后不相闻。至元祐中，芸叟以秘书监使契丹，当世留守北门，经由，始修门生之敬，置酒甚驩。酒半，当世谓芸叟曰：「京顷作知举时，秘监赋中重叠用韵，以论策甚佳，因自为改去，擢置优等。尚记忆否？」芸叟方饮，不觉杯覆怀中，于是再三愧谢而去。《挥麈后录》卷六。《齐东野语》卷五。《宋稗类钞》卷二。</p></li>
<li><p><span id="宋轶二十一-张舜民-3"></span>
张舜民通练西事，稍能诗，从高遵裕西征回，途中作诗曰：「灵州城下千株柳，总被官军砍作薪。他日玉关归去后，将何攀折赠行人。」「青冈峡裏韦州路，十去从军九不回。白骨似山山似雪，将军莫上望乡台。」为李察所奏，贬郴州盐税。舜民云：「官军围灵州不下，粮尽而返。西人城上问官军：『汉人兀捺否？』答曰：『兀捺。』城上皆笑。」「兀捺」者，惭愧也。《仇池笔记》卷下。《东坡志林》十二卷本之卷四。《东原录》。</p></li>
<li><p><span id="宋轶二十一-张舜民-4"></span>
张芸叟元丰间从高遵裕辟，环庆出师失律，且为转运使李察讦其诗语，谪监郴州酒。舟行，以二小词题岳阳楼：「木叶下君山，空水漫漫。十分斟酒敛芳颜。不是渭城西去客，休唱《阳关》。　醉袖抚危栏，天淡云闲。何人此路得生还？回首夕阳红尽处，应是长安。」「楼上久踟蹰，地远身孤。拟将憔悴吊三闾。自是长安日下影，流落江湖。　烂醉且消除，不醉何如？又看暝色满平芜。试问寒沙新到雁，应有来书。」《清波杂志》卷四。</p></li>
<li><p><span id="宋轶二十一-张舜民-5"></span>
张舜民芸叟从军高遵裕，有诗曰：「白骨似沙沙似雪，劝君莫上望乡台。」神庙见诗，责郴州税。郴多碧莲，根大如盌。张尝以墨印于诗藁上，以诧北人也。《孙公谈圃》卷下。《宋诗纪事》卷二十四。</p></li>
<li><p><span id="宋轶二十一-张舜民-6"></span>
〔张芸叟〕初谪时，言五路事者，其宾客各自为主不同，芸叟每折中之，以故人皆不乐。会道中闻蛙声，乃有诗曰：「一夜蛙声不暂停，近如相和远如争。信知不为官私事，应恨流萤彻夜明。」荆公见而笑曰：「舜民此语不为过。」《岩下放言》卷下。</p></li>
<li><p><span id="宋轶二十一-张舜民-7"></span>
芸叟迁流远谪历时三，涉水六，过州十有五。自汴抵郴，所至留连。……未离江宁日，因送人入京，及同士子数辈饮饯，游清凉寺。抵暮回，属营妓数人同舟，宛转趣赏心亭。未至，闻亭上有散乐声。逼而询之，乃府公讶妓籍踈索，俾申劾之。既见共载，野服披猖，但一笑而止。《清波杂志》卷四。</p></li>
<li><p><span id="宋轶二十一-张舜民-8"></span>
见汪革（信民）2。</p></li>
<li><p><span id="宋轶二十一-张舜民-9"></span>
张芸叟作《渔父》诗曰：「家住耒江边，门前碧水连。小舟胜养马，大罟当耕田。保甲元无籍，青苗不著钱。桃源在何处，此地有神仙。」盖元丰中谪官湖湘时所作，东坡取其意为《鱼蛮子》云。《老学庵笔记》卷一。</p></li>
<li><p><span id="宋轶二十一-张舜民-10"></span>
楚公为吏部尚书，使契丹。张芸叟为吏部侍郎，每出省，辄至吾家，坐厅事西阶，呼入宅老卒，历问家人安否，又呼卒长，令约束守宿人，乃去。非斋祠、疾病，不废也。《家世旧闻》卷上。</p></li>
<li><p><span id="宋轶二十一-张舜民-11"></span>
〔张舜民〕崇宁初坐谢表言绍圣逐臣，有曰「脱禁锢者何止一千人，计水陆者不啻一万里」，又曰「古先未之或闻，毕竟不知其罪」，以为讥谤坐贬。《直斋书录解题》卷十七。</p></li>
<li><p><span id="宋轶二十一-张舜民-12"></span>
建中靖国初，有前与绍圣共政者，欲反其类，首建议尽召元祐诸流人还朝，以为身谋。未几，元祐诸人并集，不肯为之用，则复逐之。而更召所反者，既至，亦思其翻覆，排之尤力，其人卒不得安位而去。张芸叟时以元祐人先罢居长安里中，闻之，壁间适有扇架，戏题其下曰：「扇子解招风，本要热时用。秋来挂壁间，却被风吹动。」时余季父仕关中，偶至长安见芸叟，道其事，指壁间诗以为笑乐。《石林避暑录话》卷三。《宋稗类钞》卷六。</p></li>
<li><p><span id="宋轶二十一-张舜民-13"></span>
崇宁间，张公芸叟既贬复归，闭门自守，不交人物，时时独游山寺，芒鞵道服，跨一羸马，所至从容，饮食一瓯淡面，更无他物。人皆服其清德。《童蒙训》卷下。</p></li>
<li><p><span id="宋轶二十一-张舜民-14"></span>
唐张鷟自号浮休子，张芸叟盖袭其名。《宾退录》卷五。</p></li>
<li><p><span id="宋轶二十一-张舜民-15"></span>
张公芸叟作《凤翔吴生画记》，秦少游作《五百罗汉图记》，皆法韩退之《画记》，俱无愧也。《墨庄漫录》卷四。</p></li>
<li><p><span id="宋轶二十一-张舜民-16"></span>
喻陟明仲，睦州人，持节数郡，政绩蔼著。雅善散隶，尤妙长笛。每按行至山水佳处，马上临风，快作数弄，殊风流萧散也。尝有《马上吹笛》诗云云寄张芸叟。和寄云：「越客思归黯不平，闲持长笛写秦声。羡君气海如斯壮，博我词锋孰敢争。江上梅花开又落，陇头流水咽还惊。岂知不寐鳏鱼眼，独坐山堂对月明。」又手帖云：「舜民已三请外，若得西道一局，再托旧德，便冀扫榻，更需洗水晶杯也。」水晶杯，明仲珍惜物，非佳客不出，故芸叟戏云。《墨庄漫录》卷二。《宋诗纪事》卷二十四。</p></li>
<li><p><span id="宋轶二十一-张舜民-17"></span>
张芸叟临江而居，其妻遗一素绫鲤鱼，首尾宛然，腹藏短牍，但未画鳞甲耳。芸叟试为点染，便跃入江中，不知所之。后鱼人网得白鱼破腹无肠者卖之，买者命内人烹之，及熟启视，不复存矣。自后网得者即放去，谓神鱼云。《瑯嬛记》卷下。</p></li>
<li><p><span id="宋轶二十一-张舜民-18"></span>
浮休居士张芸叟久经迁责，既还，怏怏不平。尝内集分题赋诗，其女得蜡烛，有云：「莫讶泪频滴，都缘心未灰。」浮休有惭色，自是无复躁进意。司马朴之室，浮休之女也。有诗在鄜延路上一寺中，一联云：「满目烟含芳草绿，倚栏露泣海棠红。」或云便是咏烛者。《墨庄漫录》卷一。《尧山堂外纪》卷五十四。</p></li>
</ol>
</div>
<div id="滕-友" class="section level2">
<h2>
<span class="header-section-number">30.26</span> 滕　友<a class="anchor" aria-label="anchor" href="#%E6%BB%95-%E5%8F%8B"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十一-滕友-1"></span>
滕友作监司广东，患伤寒不省。久之，梦泗州大圣洒杨枝水，且语之曰：「宋祚无穷，为臣者，惟忠与正，无动汝志，无易汝守。汝亦有无穷之用。」听毕遂愈。《甲申杂记》。</li>
</ol>
</div>
<div id="彭汝砺" class="section level2">
<h2>
<span class="header-section-number">30.27</span> 彭汝砺<a class="anchor" aria-label="anchor" href="#%E5%BD%AD%E6%B1%9D%E7%A0%BA"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十一-彭汝砺-1"></span>
〔楚公〕尝记熙宁中，与舒信道、彭器资同在景德考试。信道一夕中夜叩器资门，欲有所问。器资已寝，亟起束带。信道隔门呼曰：「不必起，止有一语，欲求教耳。」器资不答，束带竟，开门延坐，然后共语。信道颇不乐。《家世旧闻》卷上。</p></li>
<li><p><span id="宋轶二十一-彭汝砺-2"></span>
彭器资尚书汝砺、熊伯通舍人本，皆鄱阳人也，其父竝为郡吏，而二公少相从为学。彭公既魁天下，闻报之日，太守即谕其父罢役，且以所乘马及导从，并命郡吏送之还家，乡闾以为荣。其徒相与言曰：「彭孔目之子既已为状元，熊孔目之子当何如？」次举伯通亦擢上第。时前守已替去，后守悉用前例，送熊之父还家。自是一郡欣艳，为学者益深，每科举尝至数十人。《曲洧旧闻》卷十。《南窗纪谈》。</p></li>
<li><p><span id="宋轶二十一-彭汝砺-3"></span>
彭公汝砺少师事桐庐倪天隐，天隐没，无子，为葬其母及妻，又割俸钱嫁其女。《言行龟鉴》卷三。</p></li>
<li><p><span id="宋轶二十一-彭汝砺-4"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81-1.html#%E5%AE%8B%E8%BD%B6%E5%8D%81-%E8%8C%83%E4%BB%B2%E6%B7%B9-42">范仲淹42</a>。</p></li>
<li><p><span id="宋轶二十一-彭汝砺-5"></span>
彭汝砺，饶州人，治平状元。熙宁中，为江西运判，妻宁氏卒。适有曾氏子，监洪州盐米仓，卒于官，其妻养明宋氏，有色。彭意欲纳之，而方服未暇也。后十二年，竟如初志。宋氏有姿色，彭委顺不暇。或曰宋氏中间曾归一朝官，而彭不知。绍圣中，彭典九江，病革将逝，命索笔，人以为必有偈颂，乃曰：「宿世寃家，五年夫妇。从今而往，不打这鼓。」投笔而逝。《画墁录》。《道山清话》。《泊宅编》十卷本卷四，又三卷本卷中。《杨公笔谈》。《何氏语林》卷二十四。《坚瓠丁集》卷二。</p></li>
<li><p><span id="宋轶二十一-彭汝砺-6"></span>
彭器资，元祐之末为吏部尚书。章子厚拜相，召至国门，从官并出郊迎。器资为人刚直，不少贬，议者以谓总领从官，出迓宰相，既非私谒，亦未为过也。在九江数月，杨乐道待制经过，云：「某与公皆非久于人世者，他日当同职事。然某先往，公亦继来。」器资愕然。一日在厅事，忽睹黄衣人若今之健步者，持公牒立庭下。公命左右皂隶承接，皆曰不见。公叱之，乃谬为承接之状，鞠躬以进。公披牒，卷而怀之，云：「来日食后便行。」即入内区处家事，作书别新旧，又作颂与宋夫人诀别。次日午后，无疾而逝。《高斋漫录》。</p></li>
</ol>
</div>
<div id="熊-本" class="section level2">
<h2>
<span class="header-section-number">30.28</span> 熊　本<a class="anchor" aria-label="anchor" href="#%E7%86%8A-%E6%9C%AC"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十一-熊本-1"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html#%E5%AE%8B%E8%BD%B6%E4%BA%8C%E5%8D%81%E4%B8%80-%E5%BD%AD%E6%B1%9D%E7%A0%BA-2">彭汝砺2</a>。</li>
</ol>
</div>
<div id="许安世" class="section level2">
<h2>
<span class="header-section-number">30.29</span> 许安世<a class="anchor" aria-label="anchor" href="#%E8%AE%B8%E5%AE%89%E4%B8%96"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十一-许安世-1"></span>
杨康国为先子言，治平中，彭汝砺谅阴榜赴省试。时以汴河上旧省为试院，既闻榜出，与同试数人自往探榜。既出门，则报榜者纷然天汉桥。忽有一肥举人跨蹇自河路东来者，问报榜者曰：「状元何人？」对曰：「彭汝砺也。」跨蹇者闻之即时回，更不至省前。康国追问随行小童，曰：「此雍丘许秀才名安世也。」康国骇之。次举闻安世第一人及第也。《默记》卷中。</p></li>
<li><p><span id="宋轶二十一-许安世-2"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html#%E5%AE%8B%E8%BD%B6%E5%8D%81%E4%B9%9D-%E6%9D%8E%E5%A3%AB%E5%AE%81-4">李士宁4</a>。</p></li>
</ol>
</div>
<div id="陈次升" class="section level2">
<h2>
<span class="header-section-number">30.30</span> 陈次升<a class="anchor" aria-label="anchor" href="#%E9%99%88%E6%AC%A1%E5%8D%87"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十一-陈次升-1"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html#%E5%AE%8B%E8%BD%B6%E4%BA%8C%E5%8D%81%E4%BA%94-%E8%94%A1%E5%8D%9E-12">蔡卞12</a>。</li>
</ol>
</div>
<div id="孙-升" class="section level2">
<h2>
<span class="header-section-number">30.31</span> 孙　升<a class="anchor" aria-label="anchor" href="#%E5%AD%99-%E5%8D%87"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十一-孙升-1"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html#%E5%AE%8B%E8%BD%B6%E4%BA%8C%E5%8D%81%E4%BA%8C-%E8%8B%8F%E8%BD%BC-160">苏轼160</a>。</p></li>
<li><p><span id="宋轶二十一-孙升-2"></span>
范峒善风鉴，公为中书舍人时，峒曰：「凡坐狨毛，要如羊睡者。公在马上，精神太衒，恐不久居此。」未几，果出知南京。《孙公谈圃》卷下。</p></li>
</ol>
</div>
<div id="朱承逸" class="section level2">
<h2>
<span class="header-section-number">30.32</span> 朱承逸<a class="anchor" aria-label="anchor" href="#%E6%9C%B1%E6%89%BF%E9%80%B8"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十一-朱承逸-1"></span>
朱承逸居霅之城东门，为本州孔目官，乐善好施。尝五鼓趋郡，过骆驼桥，闻桥下哭声甚哀，使仆视之，有男子妻及小儿在焉。扣所以，云：「负势家钱三百千，计息以数倍。督索无以偿，将并命于此。」朱恻然，遣仆护其归，且自往其家，正见债家悍仆，群坐于门。朱因好言谕之曰：「汝至以三百千故，将使四人死于水，于汝安乎？幸吾见之耳。汝亟归告若主，彼今既无所偿，逼之何益！当为代还本钱，可亟以元劵来。」债家闻之，惭惧听命，即如数取付之。其人感泣，愿终身为奴婢，不听，复以二百千资给之而去。是岁，生孙名服。熙宁中，金榜第二人，仕至中书舍人。次孙肱，亦登第，著名节，即著《南阳活人书》者。服子彧，即著《萍洲可谈》者，遂为吾乡名族焉。《齐东野语》卷七。</li>
</ol>
</div>
<div id="朱临-姚辟" class="section level2">
<h2>
<span class="header-section-number">30.33</span> 朱临　姚辟<a class="anchor" aria-label="anchor" href="#%E6%9C%B1%E4%B8%B4-%E5%A7%9A%E8%BE%9F"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十一-朱临-1"></span> <span id="宋轶二十一-姚辟-1"></span>
朱晓容者，尝为浮屠，以善相游公卿间。后因事返初，惟工相贵人。初，朱临、姚辟久同学校，每试，姚多在朱上。冯京榜中，二人俱赴廷对，未唱名前数日，京师忽传一小赋，乃朱殿试之作也。姚谓人曰：「果尔，纵不作魁，亦须在甲科。」自叹平时滥居其先，及至鱼龙变化之地，便尔悬绝，因遍诣术士质之，亦访容师未见。殿唱日，禁门未开，或云晓容在茶肆中。姚走见之，容方与一白袍偶坐，指示姚曰：「状元已在此。」偶坐者，冯当世也。姚力挽就邻邸灯下视之，曰：「公第几甲，朱第几甲。」相次辨色入听胪传，皆如师言。《泊宅编》十卷本卷四，又三卷本卷下。</li>
</ol>
</div>
<div id="朱-服" class="section level2">
<h2>
<span class="header-section-number">30.34</span> 朱　服<a class="anchor" aria-label="anchor" href="#%E6%9C%B1-%E6%9C%8D"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十一-朱服-1"></span>
先公以庆历戊子八月十日生，十八岁，请解于广文馆。尝至汴河上，闻瞽者张听声知祸福，公叩焉。才謦欬，张即曰：「吾故人也！二十年不相遇。」公窃笑其诞。再询，知乡里，便曰：「岂朱秘丞郎君乎？」公愕然，张曰：「庆历八年重阳日，蒙秘丞置酒，次日诣谢，闻公诞弥月，又得预庆宴。秘丞令视公，彼时爱此声，每不忘，屈指已十七年矣。」因道：「公此举未及第，后六年当魁天下。」皆如其言。至今汴河岸常有「张听声」，盖袭其名也。《萍洲可谈》卷三。</p></li>
<li><p><span id="宋轶二十一-朱服-2"></span>
朱临年四十以大理寺丞致仕，居吴兴城西，取《训词》中「仰而高风」之语，作仰高亭于城上，杜门谢客。一日，〔朱〕晓容来谒，公欣然接之。是时，二子行中、久中秋赋不利，皆在侍下，公强使冠带而出。容一见行中，惊起贺曰：「后举状元也。……」公初未之信。后三年……二朱至京，舍开宝寺，容寓智海。相次行中预荐，明年省闱优等，唯殿试病作，不能执笔。是时，王氏之学士人未多得，行中独记其《诗义》最详，因信笔写以答所问，极不如意。卷上，日方午，遂经御览，神宗爱之。行中日与同舍围棋，每拈子欲下，必骂曰：「贼秃！」盖恨容许之误也。未唱名前数日，有士人通谒，行中方棋，遽使人却之。须臾，谒者又至，且曰：「愿见朱先辈。」行中叱其仆曰：「此必省下欲出关者耳！」同舍曰：「事不可知，何惜一见？」行中乃出，延之坐，不暇寒温，揖行中起，附耳而语曰：「某乃梁御药门客，御药令奉报足下，卷子上已寘在魁等，他日幸相记。」行中唯唯而入，再执棋子，手颤不能自持。同舍觉而叩之，具述士人之言。行中念容，独往智海。容闻其来，迎门握手曰：「非晚唱名，何为来见老僧？必是得甚消息来。」行中曰：「久不相见，略来问讯尔。」师曰：「胡不实告我？冯当世未唱第时，气象亦如此。」行中因道梁氏之事。师喜甚，为命酒留款，且曰：「吾奉许固有素，只一人未见尔，当邀来同饮。」仍戒曰：「此人蓝缕，不可倨见，亦不得发问，问即彼行矣。」烛至，师引寺廊一丐者入，见行中不甚为礼，便据上坐，相与饮酒斗余，不交一谈。师徐曰：「此子当唱第，先生能一留目否？」丐者曰：「尔云何？」师曰：「可冠多士否？」丐者摆头曰：「第二人。」师蹑行中足，使先起，密征其说，但曰：「偶数多。」更无他语而散。明日，饭罢，率行中寺庭闲步，出门遥见余行老亦入寺，师不觉拊髀惊叹，谓行中曰：「始吾见子，以谓天下之美尽此矣，不知乃有此人。」行中曰：「此常州小余也，某识之。」师曰：「子正怕此人。昨夕闻偶多之说，今又睹此人，兹事可知也。」行中发解过省，皆占二数。及听胪传，行老果第一，行中次之。行中释褐了，往谢师，师劳之曰：「子诚福人，今日日辰，以法推之，魁天下者官不至侍从。」其后，行老止带贴职领郡而已。行中名服，行老名中。《泊宅编》十卷本卷四，又三卷本卷下。</p></li>
<li><p><span id="宋轶二十一-朱服-3"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html#%E5%AE%8B%E8%BD%B6%E4%BA%8C%E5%8D%81%E5%85%AB-%E8%8E%AB%E4%BF%A6-1">莫俦1</a>。</p></li>
<li><p><span id="宋轶二十一-朱服-4"></span>
余大父至贫，挂冠月俸折支，得压酒囊，诸子幼时，用为胫衣。先公痛念兹事，既显，尽以月俸颁昆弟宗族，终身不自吝一钱。《萍洲可谈》卷三。</p></li>
<li><p><span id="宋轶二十一-朱服-5"></span>
先公素贫，元丰间，久于右史，奉亲甘旨不足，求外补。神考知之，将册贵妃，故事，两制奉册，执政读册，乃躐用先公为奉册官，门下侍郎章惇为读册官。中贵冯宗道密谓公言：「上知公贫，此盛礼也，必有厚赐。」既事，检会无册妃支赐例，止赐酒食则已。《萍洲可谈》卷一。</p></li>
<li><p><span id="宋轶二十一-朱服-6"></span>
朱行中自右史带假龙出典数郡，是时年尚少，风采才藻皆秀整。守东阳日，尝作春词云：「小雨纤纤风细细，万家杨柳青烟里。恋树湿花飞不起。愁无比，和春付与东流水。　九十光阴能有几，金龟解尽留无计。寄语东城沽酒市，一醉，而今乐事他年泪。」予以门下士每或从容，公往往乘醉大言：「你曾见我『而今乐事他年泪』否？」盖公自为得意，故夸之也。予尝心恶之而不敢言。行中后历中书舍人，帅番禺，遂得罪，安置兴国军以死，流落之兆，已见于此词。《泊宅编》三卷本卷上。</p></li>
<li><p><span id="宋轶二十一-朱服-7"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C-4.html#%E5%AE%8B%E8%BD%B6%E4%BA%8C-%E5%AD%9F%E5%90%8E-5">孟后5</a>。</p></li>
<li><p><span id="宋轶二十一-朱服-8"></span>
先公守东莱，派买上供绵十万两，诸邑请重禁私市，公曰：「如是将扰而不能办。」问：「市价几钱？」曰：「每两百钱。」公命增二十，委掖令田望莅之如私市，贮钱邑门，不问多少，随手交易。十余日，四乡趋利而来，遂足所售数。或谓价外增直，恐亏有司，公曰：「朝廷平价和市之意正如此。」《萍洲可谈》卷二。</p></li>
<li><p><span id="宋轶二十一-朱服-9"></span>
先公帅广，崇宁元年正月游蒲涧，因越俗也。见游人簪凤尾花，作口号，中一联云：「孤臣正泣龙须草，游子空簪凤尾花。」盖以被遇先朝，自伤流落。后监司互论，乃指此句以为罪，其诬注云：「契勘正月十二日，哲宗皇帝已大祥，岂是孤臣正泣之时！」鞫狱竟无他意，谗口可畏如此。《萍洲可谈》卷一。《宋诗纪事》卷二十五。</p></li>
<li><p><span id="宋轶二十一-朱服-10"></span>
先公在元祐背驰，与苏辙尤不相好。公知庐州，辙门人吴俦为州学教授，论公延乡人方素于学舍，讲《三经义》，辙为内应，公坐降知寿州。后在广州，与东坡邂逅，各出诗文相示。既得罪，范致虚行责词云：「谄交轼、辙，密与唱和；媚附安、李，阴求进迁。」或以辙事语范，范曰：「吾固知之，但不欲偏枯却属对。」范学于先公，或疑其背师，盖国事也，范操行非希指下石者。《萍洲可谈》卷一。</p></li>
<li><p><span id="宋轶二十一-朱服-11"></span>
先公与蔡元度尝以寒月至待漏院，卒前白有羊肉酒，探腰间布囊，取一纸角，视之，臡也。问其故，云「恐寒冻难解，故怀之」。自是止令供清酒。《萍洲可谈》卷一。</p></li>
</ol>
</div>
<div id="王子韶" class="section level2">
<h2>
<span class="header-section-number">30.35</span> 王子韶<a class="anchor" aria-label="anchor" href="#%E7%8E%8B%E5%AD%90%E9%9F%B6"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十一-王子韶-1"></span>
王圣美为县令时，尚未知名，谒一达官，值其方与客谈《孟子》，殊不顾圣美，圣美窃哂其所论。久之，忽顾圣美曰：「尝读《孟子》否？」圣美对曰：「生平爱之，但都不晓其义。」主人问：「不晓何义？」圣美曰：「从头不晓。」主人曰：「如何从头不晓？试言之。」圣美曰：「『孟子见梁惠王』，已不晓此语。」达官深讶之，曰：「此有何奥义？」圣美曰：「既云孟子不见诸侯，因何见梁惠王？」其人愕然无对。《梦溪笔谈》卷十四。《宣和书谱》卷六。</p></li>
<li><p><span id="宋轶二十一-王子韶-2"></span>
王圣美子韶，元祐末以大蓬送北客至瀛。赐宴罢，有振武都头卒，不堪一行人须索，忽操白刃入斫圣美。其子冒死直前护救，中三刀，左臂几断。虞候卒继至，伤者六人，死者一人，圣美脑及耳皆伤甚。明日，不能与虏使相见，告以冒风得疾。虏使戏之曰：「曾服花蘂石散否？」《老学庵笔记》卷二。</p></li>
</ol>
</div>
<div id="邢-恕" class="section level2">
<h2>
<span class="header-section-number">30.36</span> 邢　恕<a class="anchor" aria-label="anchor" href="#%E9%82%A2-%E6%81%95"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十一-邢恕-1"></span>
邢恕有文学辩论，然多不请而教人，士大夫谓之「邢训」，竟坐教朝士上书，夺中书舍人，出知随州。后自襄州移领河阳，彭器资作告词云：「勉蹈所闻，无烦多训。」盖讥之也。《孔氏谈苑》卷二。</p></li>
<li><p><span id="宋轶二十一-邢恕-2"></span>
邢和叔遇人即训诲，时人目曰「邢训」。《步里客谈》卷上。</p></li>
<li><p><span id="宋轶二十一-邢恕-3"></span>
邢和叔起居舍人，召试中书舍人，诰命一更降出，三更却取入抹毁之，谪受汉东。谪辞云：「早登儒馆，聚陟台郎，而游历贵权，全非检慎。」《月河所闻集》。</p></li>
<li><p><span id="宋轶二十一-邢恕-4"></span>
绍圣初，孟后废，处道宫。偶辽国遣使来，诏命邢和叔馆之。邢白时宰章子厚曰：「北使万一问及瑶华事，何以为词？」子厚曰：「当云罪如诏书。」已而北人不及之，忽问曰：「南朝近日行遣元祐人，何邪？」邢即以子厚语答之。归奏，泰陵大喜，以谓善于专对。《挥麈后录》卷二。</p></li>
<li><p><span id="宋轶二十一-邢恕-5"></span>
邢恕既为〔章〕惇、〔蔡〕卞起狱不成，每上殿，移时不下，惇果疑之，出其元祐初谪随州时上宣仁后自辨书，称宣仁功德，有「宗庙大计，旬日之前固已先定」之语，遂入元祐党，责知安南军。《旧闻证误》卷三。</p></li>
<li><p><span id="宋轶二十一-邢恕-6"></span>
邢恕初从温公、伊川游，号为善士，后入绍圣党，为凶人。《经鉏堂杂志》卷一。《古事比》卷二十。</p></li>
<li><p><span id="宋轶二十一-邢恕-7"></span>
〔邢〕恕与蔡确、章惇、黄履交结，人以四凶目之。《东都事略》卷九十九。</p></li>
</ol>
</div>
<div id="邢居实" class="section level2">
<h2>
<span class="header-section-number">30.37</span> 邢居实<a class="anchor" aria-label="anchor" href="#%E9%82%A2%E5%B1%85%E5%AE%9E"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十一-邢居实-1"></span>
邢恕，字和叔，吕申公、司马温公皆荐其才可用。子居实，字惇夫，年未二十，文学早就，议论如老成人，黄鲁直诸公皆与之为忘年友，所谓元城小邢是也。《曲洧旧闻》卷六。</li>
</ol>
</div>
<div id="刘-定" class="section level2">
<h2>
<span class="header-section-number">30.38</span> 刘　定<a class="anchor" aria-label="anchor" href="#%E5%88%98-%E5%AE%9A"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十一-刘定-1"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html#%E5%AE%8B%E8%BD%B6%E4%BA%8C%E5%8D%81%E4%B8%80-%E7%AB%A0%E6%83%87-28">章惇28</a>。</li>
</ol>
</div>
<div id="董敦逸" class="section level2">
<h2>
<span class="header-section-number">30.39</span> 董敦逸<a class="anchor" aria-label="anchor" href="#%E8%91%A3%E6%95%A6%E9%80%B8"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十一-董敦逸-1"></span>
董敦逸，吉之永丰县村落人。哲庙时，为吏部侍郎。招乡人之寓太学者，以训童稚。童稚业不精进，董责之，自言：「幼入上庠，甘虀盐者凡几年，今汝若此，何以有成邪？」其乡人答曰：「公言过矣。侍郎乃董十郎儿，贤郎乃董侍郎儿。以此校之，固相什伯矣。」……董起白屋，父行第十。《能改斋漫录》卷十。</p></li>
<li><p><span id="宋轶二十一-董敦逸-2"></span>
董公敦逸，永丰人。元祐中立朝为侍御史，弹击不避贵近，人畏惮之，京师呼为「白须御史」。元符厌诅事起，皇城司具狱，哲宗御批令公录问，中书不预知也。公入狱引问，见宫官奴婢十数人，肢体皆毁折，至有无眼、耳、鼻者，气息仅属，言语亦不可晓。问之，只点头，不复能对。公大惊，阁笔不敢下。内侍郝随传旨促之，且以言语胁公。公不得已，以其案上。翌日，上疏言：「中宫之废，事有所因，情有可察。诏下之日，天为之阴翳，是天不欲废之也。人亦为之流涕，是人不欲废之也。臣尝录问，知其非辜，倘或不言，诚恐得罪于天下后世。」上大怒，将议贬斥，廷臣皆不敢言。曾子宣徐奏曰：「陛下以皇城之狱出于近侍，故特命敦逸录问。今又贬敦逸，臣恐天下疑惑矣。」上意始解，未几，竟出之。《独醒杂志》卷五。</p></li>
</ol>
</div>
<div id="来之邵" class="section level2">
<h2>
<span class="header-section-number">30.40</span> 来之邵<a class="anchor" aria-label="anchor" href="#%E6%9D%A5%E4%B9%8B%E9%82%B5"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十一-来之邵-1"></span>
元祐末，已有绍述之论，时来之邵为御史，议事率多首鼠，世目之为「两来子」。《鸡肋编》卷中。</li>
</ol>
</div>
<div id="叶-涛" class="section level2">
<h2>
<span class="header-section-number">30.41</span> 叶　涛<a class="anchor" aria-label="anchor" href="#%E5%8F%B6-%E6%B6%9B"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十一-叶涛-1"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html#%E5%AE%8B%E8%BD%B6%E4%BA%8C%E5%8D%81%E4%BA%94-%E5%90%B4%E5%B1%85%E5%8E%9A-2">吴居厚2</a>。</li>
</ol>
</div>
<div id="杨-畏" class="section level2">
<h2>
<span class="header-section-number">30.42</span> 杨　畏<a class="anchor" aria-label="anchor" href="#%E6%9D%A8-%E7%95%8F"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十一-杨畏-1"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html#%E5%AE%8B%E8%BD%B6%E4%BA%8C%E5%8D%81%E4%BA%94-%E8%96%9B%E6%98%82-6">薛昂6</a>。</p></li>
<li><p><span id="宋轶二十一-杨畏-2"></span>
杨畏在熙宁则从熙宁，在元祐则从元祐，在绍圣、元符则从绍圣、元符，时人目之曰「杨三变」。《经鉏堂杂志》卷一。《陔余丛考》卷三十八。</p></li>
<li><p><span id="宋轶二十一-杨畏-3"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html#%E5%AE%8B%E8%BD%B6%E5%8D%81%E4%B9%9D-%E7%A8%8B%E9%A2%90-33">程颐33</a>。</p></li>
<li><p><span id="宋轶二十一-杨畏-4"></span>
杨子安侍郎坐党籍谪官洛阳，其《谢再任宫祠表》云：「地载海涵，莫测包荒之度；春生秋杀，皆成造化之功。」邸报至丹阳，蔡元度在郡，见报惊叹，讽味之。《王公四六话》卷上。</p></li>
</ol>
</div>
<div id="章-楶" class="section level2">
<h2>
<span class="header-section-number">30.43</span> 章　楶<a class="anchor" aria-label="anchor" href="#%E7%AB%A0-%E6%A5%B6"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十一-章楶-1"></span>
枢密章公楶谓余曰：「某初官入川，妻子乘驴，某自控，儿女尚幼，共以一驴驮之。近时初为官者，非车马仆从数十不能行，可叹也。」《邵氏闻见录》卷十七。</li>
</ol>
</div>
<div id="章-𫄧" class="section level2">
<h2>
<span class="header-section-number">30.44</span> 章　𫄧<a class="anchor" aria-label="anchor" href="#%E7%AB%A0-%F0%AB%84%A7"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十一-章𫄧-1"></span>
崇宁中，蔡太师行当十钱，章𫄧坐私铸，文面编置，人多言其枉。政和间，上皇命改右列为合门官。或劝𫄧用药除字，𫄧曰：「面已文矣，终不齿于绅，止欲注其下曰『太师错』。」或调之曰：「若注，且须闻官，慎勿私注也。」《高斋漫录》。</p></li>
<li><p><span id="宋轶二十一-章𫄧-2"></span>
蔡京用事后，倾陷章氏申公次子𫄧，被诬盗铸御史案。狱时里巷震惊，至有迁避乡僻者。狱成，文面编管，罪及同怀。政和间昭雪，赦为合门官，或劝用药除之。𫄧戏曰：「行且疏注云：太师误笔焉。」《烬余录》乙编。</p></li>
</ol>
</div>
<div id="沈-畸" class="section level2">
<h2>
<span class="header-section-number">30.45</span> 沈　畸<a class="anchor" aria-label="anchor" href="#%E6%B2%88-%E7%95%B8"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十一-沈畸-1"></span>
崇宁更钱法，以一当十。小民嗜利，亡命犯法者纷纷。或捕得数大缶，诬以枢密章楶之子𫄧之所铸也。初遣监察御史沈畸，既至，系者已数百人，尽释之。阅实以闻，时宰大怒，别选煆炼。𫄧竟坐刺配，籍没其家。沈既得罪，归乡以死。《厚德录》卷一。</li>
</ol>
</div>
<div id="赵-1" class="section level2">
<h2>
<span class="header-section-number">30.46</span> 赵<a class="anchor" aria-label="anchor" href="#%E8%B5%B5-1"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十一-赵-1"></span>
赵密学讳，字公才。元祐初，出帅延安。后岁余，公忽染疾，数月方愈，复起视事。一日至辰巳间，乃谓一厅吏曰：「汝俟午时，速当来报。」顷之，吏报曰：「时已午矣。」遂命左右取公裳服之，乃秉笏正身，端坐于府，若有所待。复谓其吏曰：「汝出望北方，有紫云至，亦当来报。」吏出望数四，未有所覩。公令再望之，果有紫云自北而来，将临公署，吏乃急报曰：「云已至矣。」公乃离坐，即薨于室。《云斋广录》卷一。</li>
</ol>
</div>
<div id="游师雄" class="section level2">
<h2>
<span class="header-section-number">30.47</span> 游师雄<a class="anchor" aria-label="anchor" href="#%E6%B8%B8%E5%B8%88%E9%9B%84"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十一-游师雄-1"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html#%E5%AE%8B%E8%BD%B6%E5%8D%81%E4%B9%9D-%E7%A8%8B%E9%A2%90-8">程颐8</a>。</li>
</ol>
</div>
<div id="种-和" class="section level2">
<h2>
<span class="header-section-number">30.48</span> 种　和<a class="anchor" aria-label="anchor" href="#%E7%A7%8D-%E5%92%8C"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十一-种和-1"></span>
种和师服，名将也，出陕右。元祐时，朝廷付之以边事。吕丞相大防始召之饭，举筯，沙鱼线甚俊，吕丞相喜问：「君解识此物耶？」种操其西音曰：「不托便不识。」至今传以为笑。《铁围山丛谈》卷六。</li>
</ol>
</div>
<div id="盛次仲" class="section level2">
<h2>
<span class="header-section-number">30.49</span> 盛次仲<a class="anchor" aria-label="anchor" href="#%E7%9B%9B%E6%AC%A1%E4%BB%B2"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十一-盛次仲-1"></span>
见<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%AE%8B%E8%BD%B6%E4%BA%8C%E5%8D%81%E5%9B%9B-%E5%AD%94%E5%B9%B3%E4%BB%B2-2">孔平仲2</a>。</li>
</ol>
</div>
<div id="袁应中" class="section level2">
<h2>
<span class="header-section-number">30.50</span> 袁应中<a class="anchor" aria-label="anchor" href="#%E8%A2%81%E5%BA%94%E4%B8%AD"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十一-袁应中-1"></span>
余表伯父袁应中，博学有时名，以貌寝，诸公莫敢荐。绍圣间，蔡元度引之，乃得对。袁鸢肩，上短下陋，又广颡尖颔，面多黑子，望之如洒墨，声嗄而吴音。哲宗一见，连称大陋，袁错愕不得陈述而退，绅目为「奉敕陋」。《萍洲可谈》卷一。</li>
</ol>
</div>
<div id="张-颉" class="section level2">
<h2>
<span class="header-section-number">30.51</span> 张　颉<a class="anchor" aria-label="anchor" href="#%E5%BC%A0-%E9%A2%89"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十一-张颉-1"></span>
元祐初，张颉仲举知广州，有大舶船为风吹泊近岸，人有告其有宝犀者，其主遂赍至府庭求进，云：「此船有此犀四，为海风吹至，是必为中国所有。」张颉令断之，其中透盘龙立凤，上下相承，纹理如画。乃遣赍至京进奏，院官以法不许闻，辄却之。其人不得已，击登闻鼓，遂得献。《杨公笔录》。</li>
</ol>
</div>
<div id="黄-颖" class="section level2">
<h2>
<span class="header-section-number">30.52</span> 黄　颖<a class="anchor" aria-label="anchor" href="#%E9%BB%84-%E9%A2%96"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十一-黄颖-1"></span>
黄颖，字仲实。元祐举经明行修，天下勿就者二人，颖其一也。……诏畀以官，就其家赐袍笏，主剑浦簿。嗣太守方全道以京削荐，颖请以畀同列。后令长泰，卒于官。将死，嘱子公坦曰：「吾宁殣道侧，不愿受人赙，汝其遵吾命乎。」及士民争赙金帛，公坦一无所受。有哭以诗曰：「谁能抱清节，死亦照人寒。白发古君子，青衿旧长官。俸钱还药尽，旅榇到家难。若葬路旁上，自然神物安。」坦后擢第，官至承议郎。《莆阳比事》卷三。</li>
</ol>
</div>
<div id="陈-缜" class="section level2">
<h2>
<span class="header-section-number">30.53</span> 陈　缜<a class="anchor" aria-label="anchor" href="#%E9%99%88-%E7%BC%9C"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十一-陈缜-1"></span>
陈公密缜未达时，尝知端州，闻部内有富民蓄一研，奇甚，至破其家得之。研面世所谓熨斗焦者，成一黑龙，奋迅之状可畏，二鸜鹆眼以为目。每遇阴晦则云雾辄兴。《挥麈余话》卷二。《砚笺》卷一。《志雅堂杂钞》卷一。</li>
</ol>
</div>
<div id="吴-俦" class="section level2">
<h2>
<span class="header-section-number">30.54</span> 吴　俦<a class="anchor" aria-label="anchor" href="#%E5%90%B4-%E4%BF%A6"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十一-吴俦-1"></span>
未改科已前，有吴俦贤良为庐州教授，尝诲诸生，作文须用倒语，如「名重燕然之勒」之类，则文势自然有力。庐州士子遂作赋嘲之云：「教授于庐，名俦姓吴。大段意头之没，全然巴鼻之无。」《紫微诗话》。</li>
</ol>
</div>
<div id="吕-直" class="section level2">
<h2>
<span class="header-section-number">30.55</span> 吕　直<a class="anchor" aria-label="anchor" href="#%E5%90%95-%E7%9B%B4"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十一-吕直-1"></span>
〔温公〕既居洛，……于国子监之侧得营地，创独乐园。……独乐园子吕直者，性愚鲠，故公以直名之。有草屋两间，在园门侧。然独乐园在洛中诸园最为简素，人以公之故，春时必游。洛中例，看园子所得茶汤钱，闭园日与主人平分之。一日，园子吕直得钱十千，省来纳公，问其故，以众例对，曰：「此自汝钱，可持去。」再三欲留，公怒，遂持去，回顾曰：「只端明不爱钱者。」后十许日，公见园中新创一井亭，问之，乃前日不受十千所创也。公颇多之。《元城语录》卷中。《北轩笔记》。《坚瓠己集》卷一。</p></li>
<li><p><span id="宋轶二十一-吕直-2"></span>
独乐园，司马公居洛时建。东坡诗曰：「青山在屋上，流水在屋下。中有五亩园，花竹秀而野。」有园丁吕直，性愚而鲠，公以直名之。夏月游人入园，微有所得，持十千白公，公麾之使去。后几日，自建一井亭。公问之，直以十千为对，复曰：「端明要作好人，在直如何不作好人！」《贵耳集》卷上。《茶香室丛钞》卷六。</p></li>
<li><p><span id="宋轶二十一-吕直-3"></span>
温公一日过独乐园，见创一厕屋，问守园者：「何从得钱？」对曰：「积游赏者所得。」公曰：「何不留以自用？」对曰：「只相公不要钱。」《清夜录》。《昨非庵日纂》二集卷二。</p></li>
</ol>
</div>
<div id="方-通" class="section level2">
<h2>
<span class="header-section-number">30.56</span> 方　通<a class="anchor" aria-label="anchor" href="#%E6%96%B9-%E9%80%9A"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十一-方通-1"></span>
朝散郎方通罢官还乡，梦至政事堂，尚书左丞黄履素知通，独起迎语曰：「萧洒，萧洒。」遂去。通前，诸公语如黄。既寤，莫测也。既而得官校理，满任得知睦州，是岁建中元年，黄以疾去久矣。往谢执政，范右丞纯礼曰：「先公尝守睦，有《萧洒桐庐郡》十诗，桐庐真萧洒也。」《后山谈丛》卷三。</li>
</ol>
</div>
<div id="姚-许" class="section level2">
<h2>
<span class="header-section-number">30.57</span> 姚　许<a class="anchor" aria-label="anchor" href="#%E5%A7%9A-%E8%AE%B8"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十一-姚许-1"></span>
湖州城南居人姚许，元祐初，为军资库吏，盗宫钱储其家。一日，钱飞空中，散而之他，事浸闻，府廷追究，决配广西。《泊宅编》十卷本卷六。</li>
</ol>
</div>
<div id="王元甫" class="section level2">
<h2>
<span class="header-section-number">30.58</span> 王元甫<a class="anchor" aria-label="anchor" href="#%E7%8E%8B%E5%85%83%E7%94%AB"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十一-王元甫-1"></span>
庐山王元甫有诗名，隐居山中，不与士大夫相接。东坡自岭南归，过九江，因道士胡洞微欲求见之。元甫辞曰：「吾不见士大夫五十年矣，不用复从宾赞，幸为我谢之。」东坡叹赏而退。《独醒杂志》卷八。《宋诗纪事》卷三十五。</li>
</ol>
</div>
<div id="江-纬" class="section level2">
<h2>
<span class="header-section-number">30.59</span> 江　纬<a class="anchor" aria-label="anchor" href="#%E6%B1%9F-%E7%BA%AC"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十一-江纬-1"></span>
江纬彦文，少年美风仪，尝得瘵疾，医莫能疗。有道人教之休粮、不语、不衣，令入中岳观，但以木叶蔽体。如是者三载。观中道士以为奇货，每有游客，必引令观之，号为仙人焉。疾既瘉，还家温旧业。元符初，上书陈大中至正之道于朝廷，上召见，赐进士出身，为太学录，陆农师以女妻之。自此晋用。既有妻妾，因与同舍郎通家，一日，坐间各言微异事，郎之妻曰：「顷在室日，父母游嵩山，尝得睹神仙于观中，今画像似之。」彦文令取视，即己像也，因言其事，坐间之人莫不大笑。《投辖录》。</li>
</ol>
</div>
<div id="苏-杲" class="section level2">
<h2>
<span class="header-section-number">30.60</span> 苏　杲<a class="anchor" aria-label="anchor" href="#%E8%8B%8F-%E6%9D%B2"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶二十一-苏杲-1"></span>
眉州苏先生杲，老泉之祖，轻财好施，急人之急，孜孜若不及。岁凶，卖田赈济其乡里。逮秋熟，人将偿之，终怜其窭，辞不受。久致破业，厄于饥寒，然未尝以为悔，而好施益甚。《湛渊静语》。</li>
</ol>
</div>
<div id="苏-序" class="section level2">
<h2>
<span class="header-section-number">30.61</span> 苏　序<a class="anchor" aria-label="anchor" href="#%E8%8B%8F-%E5%BA%8F"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十一-苏序-1"></span>
苏东坡祖名序，故为人作序皆用「叙」字。又以为未安，遂改作「引」，而谓「字序」曰「字说」。《老学庵笔记》卷六。《挥麈录》卷三。《齐东野语》卷四。《涌幢小品》卷十八。</p></li>
<li><p><span id="宋轶二十一-苏序-2"></span>
东坡新迁东阙之第，廌同李端叔、秦少游往见之。东坡曰：「今日乃先祖太傅之忌。祖父名序，甚英伟，才气过人，虽不读书，而气量甚伟。顷年在乡里郊居，陆田不多，惟种粟，及以稻易粟，大仓储之，人莫晓其故。储之累年，凡至三四千石，会眉州大饥，太傅公即出所储，自族人，次外姻，次佃户乡曲之贫者，次第与之，皆无凶岁之患。或曰：『公何必粟也？』『惟粟性坚，能久，故可广储以待匮尔。』又绕宅皆种芋魁，所收极多，即及时多盖薪𫇴。野民乏食时，即用大甑蒸之，罗置门外，恣人取食之，赖以无饥焉。」又曰：「祖父嗜酒，甘与村父箕踞高歌大饮。忽伯父封告至。……一日，方大醉中，封官至，并外缨、公服、笏、交椅、水罐子、衣版等物。太傅时露顶，戴一小冠子如指许大，醉中取告，箕踞读之毕，并诸物置一布囊中。取告时，有余牛肉，多亦置一布囊中，令村童荷而归。跨驴入城，城中人闻受告，或就郊外观之，遇诸途，见荷担二囊，莫不大笑。……眉州或有神降，曰茅将军。巫觋皆狂，祸福纷错，州皆畏而祷之，共作大庙，像宇皆雄，祈验如响。太傅忽乘醉呼村仆二十许人入庙，以斧镢碎其像，投溪中，而毁拆其庙屋，竟无所灵。后三年，伯父初登第，太傅甚喜，亲至剑门迎之。至七家岭，忽见一庙甚大，视其榜曰茅将军。太傅曰：『是妖神却在此为幻邪！』方欲率众复毁，忽一庙吏前迎拜，曰：『君非苏七君乎？某昨夜梦神泣告曰：明日苏七君至，吾甚畏之。哀告苏七君，且为容恕，幸存此庙，俾窃食此土也。』众人怪之，共劝焉，乃舍。」《师友谈记》。</p></li>
<li><p><span id="宋轶二十一-苏序-3"></span>
苏轼祖端正道人，乐善好施。有一异人频受施舍，因谓曰：「吾有二穴，一富一贵，惟君所择。」道人曰：「吾欲子孙读书不愿富。」于是偕往眉山，指示其处，命取一灯燃之于地，有风不灭。道人遂以葬母。道人生老泉，泉生轼、辙，文章震天下。《昨非庵日纂》一集卷十八。</p></li>
</ol>
</div>
<div id="苏-洵" class="section level2">
<h2>
<span class="header-section-number">30.62</span> 苏　洵<a class="anchor" aria-label="anchor" href="#%E8%8B%8F-%E6%B4%B5"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶二十一-苏洵-1"></span>
苏洵年二十七岁始大发愤，谢其素所往来少年，闭户读书为文辞。岁余举进士再不中，又举茂材异等不中，退而叹曰：「此不足为吾学也。」悉取所为文数百篇焚之，益闭户读书，绝笔不为文辞者五六年，乃大究六经、百家之说，以考质古今治乱成败，圣贤穷达出处之际，得其精粹，涵畜充溢，抑而不发。久之，慨然曰：「可矣。」由是下笔顷刻数千言，其纵横上下驰骤，必造于深微而后止。《仕学规范》卷一引《皇朝名臣四科事实》。《渑水燕谈录》卷四。</p></li>
<li><p><span id="宋轶二十一-苏洵-2"></span>
眉山老苏先生里居未为世所知时，雷简夫太简为雅州，独知之，以书荐之韩忠献、张文定、欧阳文忠三公，皆有味其言也。三公自太简始知先生。后东坡、颖滨但言忠献、文定、文忠，而不言太简何也？予官雅州，得太简荐先生书，尝以问先生曾孙子符、仲虎，亦不能言也。《邵氏闻见后录》卷十五。</p></li>
<li><p><span id="宋轶二十一-苏洵-3"></span>
苏明允至和间来京师，既为欧阳文忠公所知，其名翕然。韩忠献诸公皆待以上客。尝遇重阳，忠献置酒私第，惟文忠与一二执政，而明允乃以布衣参其间，都人以为异礼。席间赋诗，明允有「佳节屡从愁里过，壮心时傍醉中来」之句，其意气尤不少衰。《石林诗话》卷下。《尧山堂外纪》卷五十二。</p></li>
<li><p><span id="宋轶二十一-苏洵-4"></span>
苏洵明允作《权书》，永叔大奇之，为改书中所用「崩」、「乱」十余字，奏于朝。明允因得官。《孙公谈圃》卷上。《清波杂志》卷二。</p></li>
<li><p><span id="宋轶二十一-苏洵-5"></span>
老苏三十始读书，为欧公所许。功深力到，无早晚也。《鹤林玉露》甲编卷二。</p></li>
<li><p><span id="宋轶二十一-苏洵-6"></span>
欧阳文忠公初荐苏明允，便欲朝廷不次用之。时富公、韩公当国，虽韩公亦以为当然，独富公持之不可，曰：「姑少待之。」故止得试衔初等官。明允不甚满意，再除，方得编修《因革礼》。前辈慎重名器如此。元祐间，富绍庭欲从子瞻求为《富公神道碑》，久之不敢发。其后不得已而言，一请而诺，人亦以此多子瞻也。《石林燕语》卷五。</p></li>
<li><p><span id="宋轶二十一-苏洵-7"></span>
老苏初出蜀，以兵书徧见诸公贵人，皆不甚领略。后有人言其姓名于富韩公，公曰：「此君专劝人行杀戮以立威，岂得直如此要官职做！」《道山清话》。</p></li>
<li><p><span id="宋轶二十一-苏洵-8"></span>
眉山苏洵……嘉祐初，与二子轼、辙至京师，欧阳文忠公献其书于朝，士大夫争持其文，二子举进士亦皆在高等，于是，父子名动京师，而苏氏文章擅天下，目其文曰「三苏」，盖洵为老苏，轼为大苏，辙为小苏也。《渑水燕谈录》卷四。</p></li>
<li><p><span id="宋轶二十一-苏洵-9"></span>
苏洵，子轼，次辙。唐时，苏味道为眉州刺史，留一子居眉，故眉有苏氏。时人语曰：「眉山生三苏，草木尽皆枯。」《尧山堂外纪》卷五十二。《古谣谚》卷五十五。</p></li>
<li><p><span id="宋轶二十一-苏洵-10"></span>
苏明允本好言兵，见元昊叛西方，用事久无功，天下事有当改作，因挟其所著书，嘉祐初来京师，一时推其文章。王荆公为知制诰，方谈经术，独不嘉之，屡诋于众，以故明允恶荆公甚于仇雠。会张安道亦为荆公所排，二人素相善，明允作《辨奸》一篇，密献安道，以荆公比王衍、卢杞，而不以示欧文忠。荆公后微闻之，因不乐子瞻兄弟，两家之隙遂不可解。《辨奸》久不出，元丰间，子由从安道辟南京，请为明允墓表，特全载之，苏氏亦不入石。比年稍传于世，荆公性固简率不缘饰，然而谓之食狗彘之食，囚首丧面者，亦不至是也。韩魏公至和中还朝为枢密使，时军政久弛，士卒骄惰，欲稍裁制，恐其忤怨而生变。方阴图以计为之，会明允自蜀来，乃探公意，遽为书显载其说，且声言教公先诛斩。公览之大骇，谢不敢再见，微以咎欧文忠。而富郑公当国，亦不乐之。故明允久之无成而归。累年始得召，辞不至，而为书上之，乃除试秘书省校书郎。时魏公已为相，复移书魏公，诉贫且老，不能从州县待改官，譬豫章橘柚非老人所种，且言天下官岂以某故冗耶？欧文忠亦为言，遂以霸州文安县主簿同姚辟编修《太常因革礼》云。《石林避暑录话》卷一。</p></li>
<li><p><span id="宋轶二十一-苏洵-11"></span>
荆公在欧公坐，分韵送裴如晦知吴江，以「黯然消魂唯别而已」分韵，时客与公八人，荆公、子美、圣俞、平甫、老苏、姚子张、焦伯强也。时老苏得「而」字，押「谈诗究乎而」。荆公乃又作「而」字二诗，「采鲸抗波涛，风作鳞之而」。……又云：「春风垂虹亭，一杯湖上持。傲兀何宾客，两忘我与而。」最为工。君子不欲多上人，王、苏之憾，未必不稔于此也。《芥隐笔记》。</p></li>
<li><p><span id="宋轶二十一-苏洵-12"></span>
温公在翰苑时，尝饭客，客去，独老苏少留，谓公曰：「适坐有囚首丧面者何人？」公曰：「王介甫也，文行之士。子不闻之乎？」介甫不修饰，故目之「囚首丧面」。洵曰：「以某观之，此人异时必乱天下，使其得志立朝，虽聪明之主，亦将为其诳惑。内翰何为与之游乎？」洵退，于是作《辩奸论》行于世。是时介甫方作馆职，而明允犹布衣也。《泊宅编》三卷本卷上。</p></li>
<li><p><span id="宋轶二十一-苏洵-13"></span>
眉山苏明允先生，嘉祐初游京师，时王荆公名始盛，党与倾一时，欧阳文忠公亦善之。先生，文忠客也，文忠劝先生见荆公，荆公亦愿交于先生，先生曰：「吾知其人矣，是不近人情者，鲜不为天下患。」作《辩奸论》一篇，为荆公发也。其文曰……斯文出，一时论者多以为不然。虽其二子，亦有嘻其甚矣之叹。后十余年，荆公始得位为奸，无一不如先生言者。《邵氏闻见录》卷十二。《宋名臣言行录》前集卷十。</p></li>
<li><p><span id="宋轶二十一-苏洵-14"></span>
仁宗山陵，韩魏公为使。时国用窘匮，而一用干兴故事，或以为过。苏明允为编礼官，以书责公，至引宋华元厚葬事，以为不臣。魏公得之矍然，已乃敛容起谢曰：「某无状，敢不奉教。然华元事，莫未至是否？」闻者无不服公大度，能受意外之言也。《石林燕语》卷十。</p></li>
<li><p><span id="宋轶二十一-苏洵-15"></span>
欧阳公《乞致仕表》云：「俾其解组官庭，还车故里。披裘散发，逍遥垂尽之年；凿井耕田，歌咏太平之乐。」客有面叹其工致平淡者。公曰：「也不如老苏秀才『有田一廛，足以为养；行年五十，复将何求？』」盖苏明允《谢官牋》中语，公爱之尚不忘耳。《邵氏闻见后录》卷十六。</p></li>
<li><p><span id="宋轶二十一-苏洵-16"></span>
昔吾先君夫人僦宅于眉，为纱縠行。一日，二婢子熨帛，足陷于地。视之，深数尺，有大瓮覆以乌木板，先夫人急命以土塞之。瓮有物如人咳声，凡一年乃已，人以为此有宿藏物欲出也。夫人之姪之问者，闻之欲发焉。会吾迁居，之问遂僦此宅，掘丈余，不见瓮所在。其后某官于岐下，所居大柳下，雪方尺不积。雪晴，地坟起数寸。轼疑是古人藏丹药处，欲发之。亡妻崇德君曰：「使吾先姑在，必不发也。」轼愧而止。《东坡志林》卷三。</p></li>
</ol>
</div>
<div id="目录-2" class="section level2">
<h2>
<span class="header-section-number">30.63</span> 目录<a class="anchor" aria-label="anchor" href="#%E7%9B%AE%E5%BD%95-2"><i class="fas fa-link"></i></a>
</h2>
<p><a href="#bm018K0000000000">宋人轶事汇编卷二十二</a></p>
<p><a href="#bm018K000000002Q">苏 轼</a></p>
<p><a href="#bm019C0000000000">王朝云</a></p>
<p><a href="#bm019D0000000000">宋人轶事汇编卷二十三</a></p>
<p><a href="#bm019D000000002Q">苏 辙</a></p>
<p><a href="#bm019F0000000000">苏 迈</a></p>
<p><a href="#bm019G0000000000">苏 过</a></p>
<p><a href="#bm019H0000000000">文 同</a></p>
<p><a href="#bm019I0000000000">刘季孙</a></p>
<p><a href="#bm019J0000000000">王 巩</a></p>
<p><a href="#bm019K0000000000">王 诜</a></p>
<p><a href="#bm019L0000000000">马正卿</a></p>
<p><a href="#bm019M0000000000">陈 慥</a></p>
<p><a href="#bm019N0000000000">黄 寔</a></p>
<p><a href="#bm019O0000000000">廖正一</a></p>
<p><a href="#bm019P0000000000">庞安常</a></p>
<p><a href="#bm019Q0000000000">庞安时</a></p>
<p><a href="#bm019R0000000000">王 翊</a></p>
<p><a href="#bm019S0000000000">徐 璹</a></p>
<p><a href="#bm019T0000000000">袁 毂</a></p>
<p><a href="#bm019U0000000000">慎东美</a></p>
<p><a href="#bm019V0000000000">王 迥</a></p>
<p><a href="#bm01A00000000000">顾 临</a></p>
<p><a href="#bm01A10000000000">孙 贲</a></p>
<p><a href="#bm01A20000000000">钱 勰</a></p>
<p><a href="#bm01A30000000000">钱伯言</a></p>
<p><a href="#bm01A40000000000">贾 收</a></p>
<p><a href="#bm01A50000000000">沈 偕</a></p>
<p><a href="#bm01A60000000000">谢 懋</a></p>
<p><a href="#bm01A70000000000">谢举廉</a></p>
<p><a href="#bm01A80000000000">琴 操</a></p>
<p><a href="#bm01A90000000000">马 盼</a></p>
<p><a href="#bm01AA0000000000">苗仲先</a></p>
<p><a href="#bm01AB0000000000">李 颀</a></p>
<p><a href="#bm01AC0000000000">释清顺</a></p>
<p><a href="#bm01AD0000000000">释思聪</a></p>
<p><a href="#bm01AE0000000000">释道潜</a></p>
<p><a href="#bm01AF0000000000">释法颖</a></p>
<p><a href="#bm01AG0000000000">释照僧</a></p>
<p><a href="#bm01AH0000000000">释佛印</a></p>
<p><a href="#bm01AI0000000000">释辩才</a></p>
<p><a href="#bm01AJ0000000000">释仲殊</a></p>
<p><a href="#bm01AK0000000000">释可遵</a></p>
<p><a href="#bm01AL0000000000">释维琳</a></p>
<p><a href="#bm01AM0000000000">释楚明</a></p>
<p><a href="#bm01AN0000000000">何宗一</a></p>
<p><a href="#bm01AO0000000000">晁端彦</a></p>
<p><a href="#bm01AP0000000000">晁端礼</a></p>
<p><a href="#bm01AQ0000000000">晁端仁</a></p>
<p><a href="#bm01AR0000000000">晁端禀</a></p>
<p><a href="#bm01AS0000000000">晁端友</a></p>
<p><a href="#bm01AT0000000000">晁补之</a></p>
<p><a href="#bm01AU0000000000">晁说之</a></p>
<p><a href="#bm01AV0000000000">晁咏之</a></p>
<p><a href="#bm01B00000000000">晁冲之</a></p>
<p><a href="#bm01B10000000000">晁公武</a></p>
<p><a href="#bm01B20000000000">宋人轶事汇编卷二十四</a></p>
<p><a href="#bm01B2000000002R">黄庭坚</a></p>
<p><a href="#bm01B70000000000">黄大临</a></p>
<p><a href="#bm01B80000000000">黄叔达</a></p>
<p><a href="#bm01B90000000000">秦 观</a></p>
<p><a href="#bm01BC0000000000">秦 觌</a></p>
<p><a href="#bm01BD0000000000">秦 湛</a></p>
<p><a href="#bm01BE0000000000">张 耒</a></p>
<p><a href="#bm01BF0000000000">陈 洎</a></p>
<p><a href="#bm01BG0000000000">陈师道</a></p>
<p><a href="#bm01BI0000000000">李 廌</a></p>
<p><a href="#bm01BJ0000000000">郭祥正</a></p>
<p><a href="#bm01BK0000000000">龙太初</a></p>
<p><a href="#bm01BL0000000000">释义了</a></p>
<p><a href="#bm01BM0000000000">杨 蟠</a></p>
<p><a href="#bm01BN0000000000">孔延之</a></p>
<p><a href="#bm01BO0000000000">孔文仲</a></p>
<p><a href="#bm01BP0000000000">孔平仲</a></p>
<p><a href="#bm01BQ0000000000">刘 弇</a></p>
<p><a href="#bm01BR0000000000">李之仪</a></p>
<p><a href="#bm01BS0000000000">胡文柔</a></p>
<p><a href="#bm01BT0000000000">贺 铸</a></p>
<p><a href="#bm01BU0000000000">杨 杰</a></p>
<p><a href="#bm01BV0000000000">朱长文</a></p>
<p><a href="#bm01C00000000000">李元膺</a></p>
<p><a href="#bm01C10000000000">张景修</a></p>
<p><a href="#bm01C20000000000">郑无党</a></p>
<p><a href="#bm01C30000000000">司马槱</a></p>
<p><a href="#bm01C40000000000">毛 滂</a></p>
<p><a href="#bm01C50000000000">毛国英</a></p>
<p><a href="#bm01C60000000000">郭 讵</a></p>
<p><a href="#bm01C70000000000">潘大临</a></p>
<p><a href="#bm01C80000000000">谢 逸</a></p>
<p><a href="#bm01C90000000000">洪 刍</a></p>
<p><a href="#bm01CA0000000000">洪 炎</a></p>
<p><a href="#bm01CB0000000000">释如璧</a></p>
<p><a href="#bm01CC0000000000">释祖可</a></p>
<p><a href="#bm01CD0000000000">释善权</a></p>
<p><a href="#bm01CE0000000000">徐 俯</a></p>
<p><a href="#bm01CF0000000000">徐 璧</a></p>
<p><a href="#bm01CG0000000000">汪 革</a></p>
<p><a href="#bm01CH0000000000">韩 驹</a></p>
<p><a href="#bm01CI0000000000">李 彭</a></p>
<p><a href="#bm01CJ0000000000">江端友</a></p>
<p><a href="#bm01CK0000000000">夏 倪</a></p>
<p><a href="#bm01CL0000000000">朱象先</a></p>
<p><a href="#bm01CM0000000000">李公麟</a></p>
<p><a href="#bm01CN0000000000">李公寅 李冲元</a></p>
<p><a href="#bm01CO0000000000">丁仙现</a></p>
<p><a href="#bm01CP0000000000">丁 石</a></p>
<p><a href="#bm01CQ0000000000">刘仲甫</a></p>
<p><a href="#bm01CR0000000000">晋士明</a></p>
<p><a href="#bm01CS0000000000">祝不疑</a></p>
<p><a href="#bm01CT0000000000">张 衍</a></p>
<p><a href="#bm01CU0000000000">释法秀</a></p>
<p><a href="#bm01CV0000000000">释 安</a></p>
<p><a href="#bm01D00000000000">释浄端</a></p>
<p><a href="#bm01D10000000000">释承皓</a></p>
<p><a href="#bm01D20000000000">释奉忠</a></p>
<p><a href="#bm01D30000000000">释惟白</a></p>
<p><a href="#bm01D40000000000">潘 谷</a></p>
<p><a href="#bm01D50000000000">蒲大韶</a></p>
<p><a href="#bm01D60000000000">李仲宁</a></p>
<p><a href="#bm01D70000000000">石用之</a></p>
<p><a href="#bm01D80000000000">初虞世</a></p>
<p><a href="#bm01D90000000000">谢 悰</a></p>
<p><a href="#bm01DA0000000000">马 涓</a></p>
<p><a href="#bm01DB0000000000">刘 焘</a></p>
<p><a href="#bm01DC0000000000">李知刚</a></p>
<p><a href="#bm01DD0000000000">刘 棠</a></p>
<p><a href="#bm01DE0000000000">颜 几</a></p>
<p><a href="#bm01DF0000000000">李大有</a></p>
<p><a href="#bm01DG0000000000">毕 渐</a></p>
<p><a href="#bm01DH0000000000">赵 谂</a></p>
<p><a href="#bm01DI0000000000">赵 某</a></p>
<p><a href="#bm01DJ0000000000">宋人轶事汇编卷二十五</a></p>
<p><a href="#bm01DJ000000002R">韩忠彦</a></p>
<p><a href="#bm01DK0000000000">韩粹彦</a></p>
<p><a href="#bm01DL0000000000">韩 浩</a></p>
<p><a href="#bm01DM0000000000">曾 布</a></p>
<p><a href="#bm01DO0000000000">曾 肇</a></p>
<p><a href="#bm01DP0000000000">曾 纡</a></p>
<p><a href="#bm01DQ0000000000">陆 佃</a></p>
<p><a href="#bm01DR0000000000">陆 傅</a></p>
<p><a href="#bm01DS0000000000">蔡 京</a></p>
<p><a href="#bm01E40000000000">蔡 卞</a></p>
<p><a href="#bm01E50000000000">蔡 攸</a></p>
<p><a href="#bm01E60000000000">蔡 绦</a></p>
<p><a href="#bm01E70000000000">赵挺之</a></p>
<p><a href="#bm01E80000000000">张商英</a></p>
<p><a href="#bm01EA0000000000">张唐英</a></p>
<p><a href="#bm01EB0000000000">何执中</a></p>
<p><a href="#bm01EC0000000000">郑居中</a></p>
<p><a href="#bm01ED0000000000">余 深</a></p>
<p><a href="#bm01EE0000000000">吴居厚</a></p>
<p><a href="#bm01EF0000000000">安 惇</a></p>
<p><a href="#bm01EG0000000000">刘 逵 詹丕远</a></p>
<p><a href="#bm01EH0000000000">梁子美</a></p>
<p><a href="#bm01EI0000000000">朱 谔</a></p>
<p><a href="#bm01EJ0000000000">林 摅</a></p>
<p><a href="#bm01EK0000000000">薛 昂</a></p>
<p><a href="#bm01EL0000000000">侯 蒙</a></p>
<p><a href="#bm01EM0000000000">王 襄</a></p>
<p><a href="#bm01EN0000000000">范致虚</a></p>
<p><a href="#bm01EO0000000000">王安中</a></p>
<p><a href="#bm01EP0000000000">王 秬</a></p>
<p><a href="#bm01EQ0000000000">宋人轶事汇编卷二十六</a></p>
<p><a href="#bm01EQ000000002R">王 黼</a></p>
<p><a href="#bm01ES0000000000">王闳孚</a></p>
<p><a href="#bm01ET0000000000">朱 勔</a></p>
<p><a href="#bm01EU0000000000">童 贯</a></p>
<p><a href="#bm01EV0000000000">梁师成</a></p>
<p><a href="#bm01F00000000000">杨 戬</a></p>
<p><a href="#bm01F10000000000">高 俅</a></p>
<p><a href="#bm01F20000000000">杨 震</a></p>
<p><a href="#bm01F30000000000">赵良嗣</a></p>
<p><a href="#bm01F40000000000">陈尧臣</a></p>
<p><a href="#bm01F50000000000">许景衡 刘 珏</a></p>
<p><a href="#bm01F60000000000">任伯雨</a></p>
<p><a href="#bm01F70000000000">张庭坚</a></p>
<p><a href="#bm01F80000000000">龚 夬</a></p>
<p><a href="#bm01F90000000000">江公望</a></p>
<p><a href="#bm01FA0000000000">刘安节</a></p>
<p><a href="#bm01FB0000000000">黄葆光</a></p>
<p><a href="#bm01FC0000000000">蔡 薿</a></p>
<p><a href="#bm01FD0000000000">钱 遹</a></p>
<p><a href="#bm01FE0000000000">刘 赓</a></p>
<p><a href="#bm01FF0000000000">李孝寿</a></p>
<p><a href="#bm01FG0000000000">王 革</a></p>
<p><a href="#bm01FH0000000000">盛 章</a></p>
<p><a href="#bm01FI0000000000">黄 裳</a></p>
<p><a href="#bm01FJ0000000000">姚 祐</a></p>
<p><a href="#bm01FK0000000000">崔 鶠</a></p>
<p><a href="#bm01FL0000000000">梅执礼</a></p>
<p><a href="#bm01FM0000000000">张 阁</a></p>
<p><a href="#bm01FN0000000000">毛 友</a></p>
<p><a href="#bm01FO0000000000">强渊明</a></p>
<p><a href="#bm01FP0000000000">宋乔年</a></p>
<p><a href="#bm01FQ0000000000">孙宗鉴</a></p>
<p><a href="#bm01FR0000000000">潘 兑</a></p>
<p><a href="#bm01FS0000000000">李伯宗</a></p>
<p><a href="#bm01FT0000000000">张 觷</a></p>
<p><a href="#bm01FU0000000000">钱 昂</a></p>
<p><a href="#bm01FV0000000000">桑景询</a></p>
<p><a href="#bm01G00000000000">陈 戬</a></p>
<p><a href="#bm01G10000000000">张 澂</a></p>
<p><a href="#bm01G20000000000">葛胜仲</a></p>
<p><a href="#bm01G30000000000">葛 郯</a></p>
<p><a href="#bm01G40000000000">赵子栎</a></p>
<p><a href="#bm01G50000000000">徐 常</a></p>
<p><a href="#bm01G60000000000">田 登</a></p>
<p><a href="#bm01G70000000000">陈 珦</a></p>
<p><a href="#bm01G80000000000">钟 传</a></p>
<p><a href="#bm01G90000000000">陶节夫</a></p>
<p><a href="#bm01GA0000000000">钱 绅</a></p>
<p><a href="#bm01GB0000000000">郑景平</a></p>
<p><a href="#bm01GC0000000000">钱 即</a></p>
<p><a href="#bm01GD0000000000">刘 法</a></p>
<p><a href="#bm01GE0000000000">和 诜</a></p>
<p><a href="#bm01GF0000000000">宋 江</a></p>
<p><a href="#bm01GG0000000000">方 腊</a></p>
<p><a href="#bm01GH0000000000">胡奕修</a></p>
<p><a href="#bm01GI0000000000">许安仁</a></p>
<p><a href="#bm01GJ0000000000">徐师仁</a></p>
<p><a href="#bm01GK0000000000">黄 琮</a></p>
<p><a href="#bm01GL0000000000">胡宗伋</a></p>
<p><a href="#bm01GM0000000000">王俊明</a></p>
<p><a href="#bm01GN0000000000">魏 泰</a></p>
<p><a href="#bm01GO0000000000">田 衍</a></p>
<p><a href="#bm01GP0000000000">王 升</a></p>
<p><a href="#bm01GQ0000000000">朱 巽</a></p>
<p><a href="#bm01GR0000000000">王俊乂</a></p>
<p><a href="#bm01GS0000000000">宋人轶事汇编卷二十七</a></p>
<p><a href="#bm01GS000000002R">周邦彦</a></p>
<p><a href="#bm01GU0000000000">赵 企</a></p>
<p><a href="#bm01GV0000000000">曹 组</a></p>
<p><a href="#bm01H00000000000">徐 伸</a></p>
<p><a href="#bm01H10000000000">江 汉</a></p>
<p><a href="#bm01H20000000000">田 为</a></p>
<p><a href="#bm01H30000000000">蔡 伸</a></p>
<p><a href="#bm01H40000000000">赵明诚 李清照</a></p>
<p><a href="#bm01H50000000000">李 质</a></p>
<p><a href="#bm01H60000000000">唐 庚</a></p>
<p><a href="#bm01H70000000000">唐文若</a></p>
<p><a href="#bm01H80000000000">邢俊臣</a></p>
<p><a href="#bm01H90000000000">杨 适</a></p>
<p><a href="#bm01HA0000000000">陆元光</a></p>
<p><a href="#bm01HB0000000000">梁宗范</a></p>
<p><a href="#bm01HC0000000000">江致和</a></p>
<p><a href="#bm01HD0000000000">周子雍</a></p>
<p><a href="#bm01HE0000000000">米 芾</a></p>
<p><a href="#bm01HI0000000000">米友仁</a></p>
<p><a href="#bm01HJ0000000000">王道亨</a></p>
<p><a href="#bm01HK0000000000">朱 维</a></p>
<p><a href="#bm01HL0000000000">焦 德</a></p>
<p><a href="#bm01HM0000000000">刘卞功</a></p>
<p><a href="#bm01HN0000000000">萧 楚</a></p>
<p><a href="#bm01HO0000000000">孙 薪</a></p>
<p><a href="#bm01HP0000000000">陈 恬</a></p>
<p><a href="#bm01HQ0000000000">田端彦 欧阳元老</a></p>
<p><a href="#bm01HR0000000000">虞 燮 李 迥</a></p>
<p><a href="#bm01HS0000000000">苏 庠</a></p>
<p><a href="#bm01HT0000000000">王 份</a></p>
<p><a href="#bm01HU0000000000">张怀素</a></p>
<p><a href="#bm01HV0000000000">范 寥</a></p>
<p><a href="#bm01I00000000000">刘野夫</a></p>
<p><a href="#bm01I10000000000">刘快活</a></p>
<p><a href="#bm01I20000000000">徐守信</a></p>
<p><a href="#bm01I30000000000">何得一</a></p>
<p><a href="#bm01I40000000000">刘混康</a></p>
<p><a href="#bm01I50000000000">魏汉津</a></p>
<p><a href="#bm01I60000000000">王老志</a></p>
<p><a href="#bm01I70000000000">王仔昔</a></p>
<p><a href="#bm01I80000000000">林灵素</a></p>
<p><a href="#bm01IA0000000000">张虚白</a></p>
<p><a href="#bm01IB0000000000">雍孝闻</a></p>
<p><a href="#bm01IC0000000000">葛道人</a></p>
<p><a href="#bm01ID0000000000">李少云</a></p>
<p><a href="#bm01IE0000000000">谢 石</a></p>
<p><a href="#bm01IF0000000000">陈 彦</a></p>
<p><a href="#bm01IG0000000000">程公衡</a></p>
<p><a href="#bm01IH0000000000">释法远</a></p>
<p><a href="#bm01II0000000000">释 靓</a></p>
<p><a href="#bm01IJ0000000000">释道楷</a></p>
<p><a href="#bm01IK0000000000">释惠洪</a></p>
<p><a href="#bm01IL0000000000">释慧持</a></p>
<p><a href="#bm01IM0000000000">释妙应</a></p>
<p><a href="#bm01IN0000000000">释仁老</a></p>
<p><a href="#bm01IO0000000000">释清逸</a></p>
<p><a href="#bm01IP0000000000">常安民</a></p>
<p><a href="#bm01IQ0000000000">潘 景</a></p>
<p><a href="#bm01IR0000000000">宋道方</a></p>
<p><a href="#bm01IS0000000000">朱 肱</a></p>
<p><a href="#bm01IT0000000000">张 清</a></p>
<p><a href="#bm01IU0000000000">吴用中</a></p>
<p><a href="#bm01IV0000000000">霍端友 李端行</a></p>
<p><a href="#bm01J00000000000">徐 遹</a></p>
<p><a href="#bm01J10000000000">吴 倜</a></p>
<p><a href="#bm01J20000000000">余应求</a></p>
<p><a href="#bm01J30000000000">师 骥 杨师锡</a></p>
<p><a href="#bm01J40000000000">陈公辅</a></p>
<p><a href="#bm01J50000000000">陈 杲</a></p>
<p><a href="#bm01J60000000000">黄 咏</a></p>
<p><a href="#bm01J70000000000">李师师</a></p>
<p><a href="#bm01J80000000000">苏 琼</a></p>
<p><a href="#bm01J90000000000">尹温仪</a></p>
<p><a href="#bm01JA0000000000">王 鼎</a></p>
<p><a href="#bm01JB0000000000">郑可简</a></p>
<p><a href="#bm01JC0000000000">黎 珣 陈 询</a></p>
<p><a href="#bm01JD0000000000">家安国</a></p>
<p><a href="#bm01JE0000000000">任忠厚</a></p>
<p><a href="#bm01JF0000000000">杨 何</a></p>
<p><a href="#bm01JG0000000000">郑深道</a></p>
<p><a href="#bm01JH0000000000">关 注</a></p>
<p><a href="#bm01JI0000000000">王 磐</a></p>
<p><a href="#bm01JJ0000000000">宋人轶事汇编卷二十八</a></p>
<p><a href="#bm01JJ000000002R">李 纲</a></p>
<p><a href="#bm01JK0000000000">宗 泽</a></p>
<p><a href="#bm01JM0000000000">李邦彦</a></p>
<p><a href="#bm01JN0000000000">吴 敏</a></p>
<p><a href="#bm01JO0000000000">吴 叙</a></p>
<p><a href="#bm01JP0000000000">徐处仁</a></p>
<p><a href="#bm01JQ0000000000">唐 恪</a></p>
<p><a href="#bm01JR0000000000">何</a></p>
<p><a href="#bm01JS0000000000">耿南仲</a></p>
<p><a href="#bm01JT0000000000">王孝迪</a></p>
<p><a href="#bm01JU0000000000">陈过庭</a></p>
<p><a href="#bm01JV0000000000">聂 昌</a></p>
<p><a href="#bm01K00000000000">李 回</a></p>
<p><a href="#bm01K10000000000">种师道</a></p>
<p><a href="#bm01K20000000000">姚平仲</a></p>
<p><a href="#bm01K30000000000">吴 革</a></p>
<p><a href="#bm01K40000000000">翁彦国</a></p>
<p><a href="#bm01K50000000000">吕好问</a></p>
<p><a href="#bm01K60000000000">吕本中</a></p>
<p><a href="#bm01K70000000000">陈 东</a></p>
<p><a href="#bm01K80000000000">马 伸 何 兑</a></p>
<p><a href="#bm01K90000000000">喻汝砺</a></p>
<p><a href="#bm01KA0000000000">上官悟</a></p>
<p><a href="#bm01KB0000000000">李若水</a></p>
<p><a href="#bm01KC0000000000">王 履</a></p>
<p><a href="#bm01KD0000000000">刘 韐</a></p>
<p><a href="#bm01KE0000000000">傅 察</a></p>
<p><a href="#bm01KF0000000000">傅自得</a></p>
<p><a href="#bm01KG0000000000">欧阳珣</a></p>
<p><a href="#bm01KH0000000000">滕茂实</a></p>
<p><a href="#bm01KI0000000000">赵 立</a></p>
<p><a href="#bm01KJ0000000000">郭 永</a></p>
<p><a href="#bm01KK0000000000">石 竧</a></p>
<p><a href="#bm01KL0000000000">程昌</a></p>
<p><a href="#bm01KM0000000000">何宏中</a></p>
<p><a href="#bm01KN0000000000">贾公望</a></p>
<p><a href="#bm01KO0000000000">解 习</a></p>
<p><a href="#bm01KP0000000000">张 荣</a></p>
<p><a href="#bm01KQ0000000000">李 邺</a></p>
<p><a href="#bm01KR0000000000">王 寓</a></p>
<p><a href="#bm01KS0000000000">吴 幵</a></p>
<p><a href="#bm01KT0000000000">莫 俦</a></p>
<p><a href="#bm01KU0000000000">熊彦时</a></p>
<p><a href="#bm01KV0000000000">郭 京</a></p>
<p><a href="#bm01L00000000000">许志仁</a></p>
<p><a href="#bm01L10000000000">黄中辅</a></p>
<p><a href="#bm01L20000000000">宋齐愈</a></p>
<p><a href="#bm01L30000000000">颜博文</a></p>
<p><a href="#bm01L40000000000">赵子崧</a></p>
<p><a href="#bm01L50000000000">蒋兴祖女</a></p>
<p><a href="#bm01L60000000000">张邦昌</a></p>
<p><a href="#bm01L80000000000">廉 布</a></p>
<p><a href="#bm01L90000000000">王时雍</a></p>
<p><a href="#bm01LA0000000000">刘 豫</a></p>
<p><a href="#bm01LB0000000000">刘 麟</a></p>
<p><a href="#bm01LC0000000000">孔彦舟</a></p>
<p><a href="#bm01LD0000000000">李 成</a></p>
<p><a href="#bm01LE0000000000">宋人轶事汇编卷二十九</a></p>
<p><a href="#bm01LE000000002R">汪伯彦</a></p>
<p><a href="#bm01LF0000000000">吕颐浩</a></p>
<p><a href="#bm01LG0000000000">范宗尹</a></p>
<p><a href="#bm01LH0000000000">朱胜非</a></p>
<p><a href="#bm01LI0000000000">赵 鼎</a></p>
<p><a href="#bm01LK0000000000">赵 汾</a></p>
<p><a href="#bm01LL0000000000">赵 谧</a></p>
<p><a href="#bm01LM0000000000">张 浚</a></p>
<p><a href="#bm01LP0000000000">张 悫</a></p>
<p><a href="#bm01LQ0000000000">李 邴</a></p>
<p><a href="#bm01LR0000000000">郑 瑴</a></p>
<p><a href="#bm01LS0000000000">王 绹</a></p>
<p><a href="#bm01LT0000000000">富直柔</a></p>
<p><a href="#bm01LU0000000000">翟汝文</a></p>
<p><a href="#bm01LV0000000000">翟耆年</a></p>
<p><a href="#bm01M00000000000">权邦彦</a></p>
<p><a href="#bm01M10000000000">席 旦</a></p>
<p><a href="#bm01M20000000000">席 益</a></p>
<p><a href="#bm01M30000000000">王 庶</a></p>
<p><a href="#bm01M40000000000">李 光</a></p>
<p><a href="#bm01M50000000000">李孟博</a></p>
<p><a href="#bm01M60000000000">秦 桧</a></p>
<p><a href="#bm01MD0000000000">秦 熺</a></p>
<p><a href="#bm01ME0000000000">秦 埙</a></p>
<p><a href="#bm01MF0000000000">万俟卨</a></p>
<p><a href="#bm01MG0000000000">王次翁</a></p>
<p><a href="#bm01MH0000000000">范 同</a></p>
<p><a href="#bm01MI0000000000">杨 愿</a></p>
<p><a href="#bm01MJ0000000000">汪 勃</a></p>
<p><a href="#bm01MK0000000000">宋 朴</a></p>
<p><a href="#bm01ML0000000000">董德元</a></p>
<p><a href="#bm01MM0000000000">沈 该</a></p>
<p><a href="#bm01MN0000000000">汤思退</a></p>
<p><a href="#bm01MO0000000000">陈康伯</a></p>
<p><a href="#bm01MP0000000000">朱 倬</a></p>
<p><a href="#bm01MQ0000000000">魏良臣</a></p>
<p><a href="#bm01MR0000000000">张 纲</a></p>
<p><a href="#bm01MS0000000000">汤鹏举</a></p>
<p><a href="#bm01MT0000000000">叶义问</a></p>
<p><a href="#bm01MU0000000000">周麟之</a></p>
<p><a href="#bm01MV0000000000">宋人轶事汇编卷三十</a></p>
<p><a href="#bm01MV000000002O">岳 飞</a></p>
<p><a href="#bm01N30000000000">岳 云</a></p>
<p><a href="#bm01N40000000000">岳 震</a></p>
<p><a href="#bm01N50000000000">岳 霆</a></p>
<p><a href="#bm01N60000000000">岳 珂</a></p>
<p><a href="#bm01N70000000000">韩世忠</a></p>
<p><a href="#bm01NA0000000000">韩彦古</a></p>
<p><a href="#bm01NB0000000000">韩大伦</a></p>
<p><a href="#bm01NC0000000000">张 俊</a></p>
<p><a href="#bm01NE0000000000">刘光世</a></p>
<p><a href="#bm01NF0000000000">吴 玠</a></p>
<p><a href="#bm01NG0000000000">吴 璘</a></p>
<p><a href="#bm01NH0000000000">刘 锜</a></p>
<p><a href="#bm01NI0000000000">刘 汜</a></p>
<p><a href="#bm01NJ0000000000">杨存中</a></p>
<p><a href="#bm01NL0000000000">王 渊</a></p>
<p><a href="#bm01NM0000000000">范 琼</a></p>
<p><a href="#bm01NN0000000000">曲 端</a></p>
<p><a href="#bm01NP0000000000">王</a></p>
<p><a href="#bm01NQ0000000000">张 渊</a></p>
<p><a href="#bm01NR0000000000">王 权</a></p>
<p><a href="#bm01NS0000000000">呼延通</a></p>
<p><a href="#bm01NT0000000000">赵 密</a></p>
<p><a href="#bm01NU0000000000">王 德</a></p>
<p><a href="#bm01NV0000000000">杨 政</a></p>
<p><a href="#bm01O00000000000">王 俊</a></p>
<p><a href="#bm01O10000000000">吴 进</a></p>
<p><a href="#bm01O20000000000">左 鄯</a></p>
<p><a href="#bm01O30000000000">沈 喜</a></p>
<p><a href="#bm01O40000000000">马 扩</a></p>
<p><a href="#bm01O50000000000">杨 进</a></p>
<p><a href="#bm01O60000000000">葛 进</a></p>
<p><a href="#bm01O70000000000">郭仲威</a></p>
<p><a href="#bm01O80000000000">刘 位</a></p>
<p><a href="#bm01O90000000000">薛 庆</a></p>
<p><a href="#bm01OA0000000000">刘文舜</a></p>
<p><a href="#bm01OB0000000000">王惟忠</a></p>
<p><a href="#bm01OC0000000000">张 用</a></p>
<p><a href="#bm01OD0000000000">戚 方</a></p>
<p><a href="#bm01OE0000000000">曹 端</a></p>
<p><a href="#bm01OF0000000000">史康民</a></p>
<p><a href="#bm01OG0000000000">王 林</a></p>
<p><a href="#bm01OH0000000000">张中孚 张中彦</a></p>
<p><a href="#bm01OI0000000000">辛永宗</a></p>
<p><a href="#bm01OJ0000000000">解 潜</a></p>
<p><a href="#bm01OK0000000000">郑 广</a></p>
<p><a href="#bm01OL0000000000">姚 兴</a></p>
<p><a href="#bm01OM0000000000">李 宝</a></p>
<p><a href="#bm01ON0000000000">魏 胜</a></p>
<p><a href="#bm01OO0000000000">钟 相</a></p>
<p><a href="#bm01OP0000000000">杨邦乂</a></p>
<p><a href="#bm01OQ0000000000">吴 益</a></p>
<p><a href="#bm01OR0000000000">吴 琚</a></p>
<p><a href="#bm01OS0000000000">赵子昼</a></p>
<p><a href="#bm01OT0000000000">吴知古</a></p>
<p><a href="#bm01OU0000000000">秦同老 萧守道</a></p>
<p><a href="#bm00000000000000">返回总目录</a></p>
</div>
</div>
  <div class="chapter-nav">
<div class="prev"><a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html"><span class="header-section-number">29</span> 宋人轶事汇编卷二十</a></div>
<div class="next"><a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html"><span class="header-section-number">31</span> 宋人轶事汇编卷二十二</a></div>
</div></main><div class="col-md-3 col-lg-2 d-none d-md-block sidebar sidebar-chapter">
    <nav id="toc" data-toggle="toc" aria-label="On this page"><h2>On this page</h2>
      <ul class="nav navbar-nav">
<li><a class="nav-link" href="#%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80"><span class="header-section-number">30</span> 宋人轶事汇编卷二十一</a></li>
<li><a class="nav-link" href="#%E7%AB%A0-%E6%83%87"><span class="header-section-number">30.1</span> 章　惇</a></li>
<li><a class="nav-link" href="#%E7%AB%A0-%E4%BF%9E"><span class="header-section-number">30.2</span> 章　俞</a></li>
<li><a class="nav-link" href="#%E7%AB%A0-%E6%8C%81"><span class="header-section-number">30.3</span> 章　持</a></li>
<li><a class="nav-link" href="#%E7%AB%A0-%E6%8F%B4"><span class="header-section-number">30.4</span> 章　援</a></li>
<li><a class="nav-link" href="#%E8%AE%B8-%E5%B0%86"><span class="header-section-number">30.5</span> 许　将</a></li>
<li><a class="nav-link" href="#%E6%9E%97-%E5%B8%8C"><span class="header-section-number">30.6</span> 林　希</a></li>
<li><a class="nav-link" href="#%E8%92%8B%E4%B9%8B%E5%A5%87"><span class="header-section-number">30.7</span> 蒋之奇</a></li>
<li><a class="nav-link" href="#%E8%8C%83%E6%96%87%E5%BA%A6"><span class="header-section-number">30.8</span> 范文度</a></li>
<li><a class="nav-link" href="#%E8%8C%83-%E9%95%87"><span class="header-section-number">30.9</span> 范　镇</a></li>
<li><a class="nav-link" href="#%E8%8C%83%E7%99%BE%E5%98%89"><span class="header-section-number">30.10</span> 范百嘉</a></li>
<li><a class="nav-link" href="#%E8%8C%83%E7%A5%96%E7%A6%B9"><span class="header-section-number">30.11</span> 范祖禹</a></li>
<li><a class="nav-link" href="#%E8%8C%83-%E6%B8%A9"><span class="header-section-number">30.12</span> 范　温</a></li>
<li><a class="nav-link" href="#%E6%9D%8E-%E5%B8%B8"><span class="header-section-number">30.13</span> 李　常</a></li>
<li><a class="nav-link" href="#%E6%9D%8E%E5%85%83%E4%BA%AE"><span class="header-section-number">30.14</span> 李元亮</a></li>
<li><a class="nav-link" href="#%E4%B8%B0-%E7%A8%B7"><span class="header-section-number">30.15</span> 丰　稷</a></li>
<li><a class="nav-link" href="#%E5%88%98%E5%AE%89%E4%B8%96"><span class="header-section-number">30.16</span> 刘安世</a></li>
<li><a class="nav-link" href="#%E9%82%B9-%E6%B5%A9"><span class="header-section-number">30.17</span> 邹　浩</a></li>
<li><a class="nav-link" href="#%E7%94%B0-%E6%98%BC"><span class="header-section-number">30.18</span> 田　昼</a></li>
<li><a class="nav-link" href="#%E4%B9%90-%E9%9F%B6"><span class="header-section-number">30.19</span> 乐　韶</a></li>
<li><a class="nav-link" href="#%E9%99%88-%E7%93%98"><span class="header-section-number">30.20</span> 陈　瓘</a></li>
<li><a class="nav-link" href="#%E6%9D%8E-%E5%81%95"><span class="header-section-number">30.21</span> 李　偕</a></li>
<li><a class="nav-link" href="#%E9%99%88%E5%B8%88%E9%94%A1"><span class="header-section-number">30.22</span> 陈师锡</a></li>
<li><a class="nav-link" href="#%E5%85%B3-%E6%B2%BC"><span class="header-section-number">30.23</span> 关　沼</a></li>
<li><a class="nav-link" href="#%E5%96%BB-%E9%99%9F"><span class="header-section-number">30.24</span> 喻　陟</a></li>
<li><a class="nav-link" href="#%E5%BC%A0%E8%88%9C%E6%B0%91"><span class="header-section-number">30.25</span> 张舜民</a></li>
<li><a class="nav-link" href="#%E6%BB%95-%E5%8F%8B"><span class="header-section-number">30.26</span> 滕　友</a></li>
<li><a class="nav-link" href="#%E5%BD%AD%E6%B1%9D%E7%A0%BA"><span class="header-section-number">30.27</span> 彭汝砺</a></li>
<li><a class="nav-link" href="#%E7%86%8A-%E6%9C%AC"><span class="header-section-number">30.28</span> 熊　本</a></li>
<li><a class="nav-link" href="#%E8%AE%B8%E5%AE%89%E4%B8%96"><span class="header-section-number">30.29</span> 许安世</a></li>
<li><a class="nav-link" href="#%E9%99%88%E6%AC%A1%E5%8D%87"><span class="header-section-number">30.30</span> 陈次升</a></li>
<li><a class="nav-link" href="#%E5%AD%99-%E5%8D%87"><span class="header-section-number">30.31</span> 孙　升</a></li>
<li><a class="nav-link" href="#%E6%9C%B1%E6%89%BF%E9%80%B8"><span class="header-section-number">30.32</span> 朱承逸</a></li>
<li><a class="nav-link" href="#%E6%9C%B1%E4%B8%B4-%E5%A7%9A%E8%BE%9F"><span class="header-section-number">30.33</span> 朱临　姚辟</a></li>
<li><a class="nav-link" href="#%E6%9C%B1-%E6%9C%8D"><span class="header-section-number">30.34</span> 朱　服</a></li>
<li><a class="nav-link" href="#%E7%8E%8B%E5%AD%90%E9%9F%B6"><span class="header-section-number">30.35</span> 王子韶</a></li>
<li><a class="nav-link" href="#%E9%82%A2-%E6%81%95"><span class="header-section-number">30.36</span> 邢　恕</a></li>
<li><a class="nav-link" href="#%E9%82%A2%E5%B1%85%E5%AE%9E"><span class="header-section-number">30.37</span> 邢居实</a></li>
<li><a class="nav-link" href="#%E5%88%98-%E5%AE%9A"><span class="header-section-number">30.38</span> 刘　定</a></li>
<li><a class="nav-link" href="#%E8%91%A3%E6%95%A6%E9%80%B8"><span class="header-section-number">30.39</span> 董敦逸</a></li>
<li><a class="nav-link" href="#%E6%9D%A5%E4%B9%8B%E9%82%B5"><span class="header-section-number">30.40</span> 来之邵</a></li>
<li><a class="nav-link" href="#%E5%8F%B6-%E6%B6%9B"><span class="header-section-number">30.41</span> 叶　涛</a></li>
<li><a class="nav-link" href="#%E6%9D%A8-%E7%95%8F"><span class="header-section-number">30.42</span> 杨　畏</a></li>
<li><a class="nav-link" href="#%E7%AB%A0-%E6%A5%B6"><span class="header-section-number">30.43</span> 章　楶</a></li>
<li><a class="nav-link" href="#%E7%AB%A0-%F0%AB%84%A7"><span class="header-section-number">30.44</span> 章　𫄧</a></li>
<li><a class="nav-link" href="#%E6%B2%88-%E7%95%B8"><span class="header-section-number">30.45</span> 沈　畸</a></li>
<li><a class="nav-link" href="#%E8%B5%B5-1"><span class="header-section-number">30.46</span> 赵</a></li>
<li><a class="nav-link" href="#%E6%B8%B8%E5%B8%88%E9%9B%84"><span class="header-section-number">30.47</span> 游师雄</a></li>
<li><a class="nav-link" href="#%E7%A7%8D-%E5%92%8C"><span class="header-section-number">30.48</span> 种　和</a></li>
<li><a class="nav-link" href="#%E7%9B%9B%E6%AC%A1%E4%BB%B2"><span class="header-section-number">30.49</span> 盛次仲</a></li>
<li><a class="nav-link" href="#%E8%A2%81%E5%BA%94%E4%B8%AD"><span class="header-section-number">30.50</span> 袁应中</a></li>
<li><a class="nav-link" href="#%E5%BC%A0-%E9%A2%89"><span class="header-section-number">30.51</span> 张　颉</a></li>
<li><a class="nav-link" href="#%E9%BB%84-%E9%A2%96"><span class="header-section-number">30.52</span> 黄　颖</a></li>
<li><a class="nav-link" href="#%E9%99%88-%E7%BC%9C"><span class="header-section-number">30.53</span> 陈　缜</a></li>
<li><a class="nav-link" href="#%E5%90%B4-%E4%BF%A6"><span class="header-section-number">30.54</span> 吴　俦</a></li>
<li><a class="nav-link" href="#%E5%90%95-%E7%9B%B4"><span class="header-section-number">30.55</span> 吕　直</a></li>
<li><a class="nav-link" href="#%E6%96%B9-%E9%80%9A"><span class="header-section-number">30.56</span> 方　通</a></li>
<li><a class="nav-link" href="#%E5%A7%9A-%E8%AE%B8"><span class="header-section-number">30.57</span> 姚　许</a></li>
<li><a class="nav-link" href="#%E7%8E%8B%E5%85%83%E7%94%AB"><span class="header-section-number">30.58</span> 王元甫</a></li>
<li><a class="nav-link" href="#%E6%B1%9F-%E7%BA%AC"><span class="header-section-number">30.59</span> 江　纬</a></li>
<li><a class="nav-link" href="#%E8%8B%8F-%E6%9D%B2"><span class="header-section-number">30.60</span> 苏　杲</a></li>
<li><a class="nav-link" href="#%E8%8B%8F-%E5%BA%8F"><span class="header-section-number">30.61</span> 苏　序</a></li>
<li><a class="nav-link" href="#%E8%8B%8F-%E6%B4%B5"><span class="header-section-number">30.62</span> 苏　洵</a></li>
<li><a class="nav-link" href="#%E7%9B%AE%E5%BD%95-2"><span class="header-section-number">30.63</span> 目录</a></li>
</ul>

      <div class="book-extra">
        <ul class="list-unstyled">
          
        </ul>
</div>
    </nav>
</div>

</div>
</div> <!-- .container -->

<footer class="bg-primary text-light mt-5"><div class="container"><div class="row">

  <div class="col-12 col-md-6 mt-3">
    <p>"<strong>历史上的一些人</strong>" was written by 林峰. It was last built on 2022-05-22.</p>
  </div>

  <div class="col-12 col-md-6 mt-3">
    <p>This book was built by the <a class="text-light" href="https://bookdown.org">bookdown</a> R package.</p>
  </div>

</div></div>
</footer>
</body>
</html>
