<!DOCTYPE html>
<html lang="" xml:lang="">
<head>

  <meta charset="utf-8" />
  <meta http-equiv="X-UA-Compatible" content="IE=edge" />
  <title>韩琦 | 历史上的一些人</title>
  <meta name="description" content="品读历史人物，古为今鉴。" />
  <meta name="generator" content="bookdown 0.26 and GitBook 2.6.7" />

  <meta property="og:title" content="韩琦 | 历史上的一些人" />
  <meta property="og:type" content="book" />
  <meta property="og:image" content="/images/cover_sheep_thinker.jpeg" />
  <meta property="og:description" content="品读历史人物，古为今鉴。" />
  <meta name="github-repo" content="githubhy/hisbook" />

  <meta name="twitter:card" content="summary" />
  <meta name="twitter:title" content="韩琦 | 历史上的一些人" />
  
  <meta name="twitter:description" content="品读历史人物，古为今鉴。" />
  <meta name="twitter:image" content="/images/cover_sheep_thinker.jpeg" />

<meta name="author" content="林峰" />


<meta name="date" content="2022-05-21" />

  <meta name="viewport" content="width=device-width, initial-scale=1" />
  <meta name="apple-mobile-web-app-capable" content="yes" />
  <meta name="apple-mobile-web-app-status-bar-style" content="black" />
  
  
<link rel="prev" href="吕夷简.html"/>
<link rel="next" href="宋女性.html"/>
<script src="libs/jquery-3.6.0/jquery-3.6.0.min.js"></script>
<script src="https://cdn.jsdelivr.net/npm/fuse.js@6.4.6/dist/fuse.min.js"></script>
<link href="libs/gitbook-2.6.7/css/style.css" rel="stylesheet" />
<link href="libs/gitbook-2.6.7/css/plugin-table.css" rel="stylesheet" />
<link href="libs/gitbook-2.6.7/css/plugin-bookdown.css" rel="stylesheet" />
<link href="libs/gitbook-2.6.7/css/plugin-highlight.css" rel="stylesheet" />
<link href="libs/gitbook-2.6.7/css/plugin-search.css" rel="stylesheet" />
<link href="libs/gitbook-2.6.7/css/plugin-fontsettings.css" rel="stylesheet" />
<link href="libs/gitbook-2.6.7/css/plugin-clipboard.css" rel="stylesheet" />









<script src="libs/accessible-code-block-0.0.1/empty-anchor.js"></script>
<link href="libs/anchor-sections-1.1.0/anchor-sections.css" rel="stylesheet" />
<link href="libs/anchor-sections-1.1.0/anchor-sections-hash.css" rel="stylesheet" />
<script src="libs/anchor-sections-1.1.0/anchor-sections.js"></script>




<link rel="stylesheet" href="style/gitbook.css" type="text/css" />
</head>

<body>



  <div class="book without-animation with-summary font-size-2 font-family-1" data-basepath=".">

    <div class="book-summary">
      <nav role="navigation">

<ul class="summary">
<li><a href=".">My History Reading Notes</a></li>

<li class="divider"></li>
<li><a href="index.html#section"></a></li>
<li class="chapter" data-level="" data-path="林峰评.html"><a href="林峰评.html"><i class="fa fa-check"></i>林峰评</a><ul>
<li class="chapter" data-level="" data-path="奇人轶事惊人言语.html"><a href="奇人轶事惊人言语.html"><i class="fa fa-check"></i>奇人轶事，惊人言语</a></li>
</ul></li>
<li class="chapter" data-level="" data-path="三国魏帝.html"><a href="三国魏帝.html"><i class="fa fa-check"></i>三国魏帝</a><ul>
<li class="chapter" data-level="" data-path="曹操.html"><a href="曹操.html"><i class="fa fa-check"></i>曹操</a><ul>
<li class="chapter" data-level="" data-path="曹操.html"><a href="曹操.html#三国志魏书一武帝纪"><i class="fa fa-check"></i>《三国志·魏书一·武帝纪》</a></li>
</ul></li>
</ul></li>
<li class="chapter" data-level="" data-path="三国魏官员.html"><a href="三国魏官员.html"><i class="fa fa-check"></i>三国魏官员</a><ul>
<li class="chapter" data-level="" data-path="simafang.html"><a href="simafang.html"><i class="fa fa-check"></i>司马防</a><ul>
<li class="chapter" data-level="" data-path="simafang.html"><a href="simafang.html#三国志魏书一武帝纪-1"><i class="fa fa-check"></i>《三国志·魏书一·武帝纪》</a></li>
</ul></li>
<li class="chapter" data-level="" data-path="曹爽.html"><a href="曹爽.html"><i class="fa fa-check"></i>曹爽</a><ul>
<li class="chapter" data-level="" data-path="曹爽.html"><a href="曹爽.html#三国志魏书九曹爽传"><i class="fa fa-check"></i>《三国志·魏书九·曹爽传》</a><ul>
<li class="chapter" data-level="" data-path="曹爽.html"><a href="曹爽.html#三国志-曹爽-初"><i class="fa fa-check"></i>初</a></li>
<li class="chapter" data-level="" data-path="曹爽.html"><a href="曹爽.html#正始十年249年"><i class="fa fa-check"></i>正始十年（249年）</a><ul>
<li class="chapter" data-level="" data-path="曹爽.html"><a href="曹爽.html#三国志-曹爽-爽得宣王奏事"><i class="fa fa-check"></i>爽得宣王奏事</a></li>
<li class="chapter" data-level="" data-path="曹爽.html"><a href="曹爽.html#三国志-曹爽-爽等伏诛"><i class="fa fa-check"></i>爽等伏诛</a></li>
</ul></li>
</ul></li>
</ul></li>
<li class="chapter" data-level="" data-path="蒋济.html"><a href="蒋济.html"><i class="fa fa-check"></i>蒋济</a><ul>
<li class="chapter" data-level="" data-path="蒋济.html"><a href="蒋济.html#三国志-蒋济"><i class="fa fa-check"></i>《三国志·魏书十四·蒋济传》</a><ul>
<li class="chapter" data-level="" data-path="蒋济.html"><a href="蒋济.html#文帝"><i class="fa fa-check"></i>文帝</a></li>
<li class="chapter" data-level="" data-path="蒋济.html"><a href="蒋济.html#明帝"><i class="fa fa-check"></i>明帝</a></li>
<li class="chapter" data-level="" data-path="蒋济.html"><a href="蒋济.html#景初"><i class="fa fa-check"></i>景初</a></li>
<li class="chapter" data-level="" data-path="蒋济.html"><a href="蒋济.html#三国志-蒋济-齐王"><i class="fa fa-check"></i>齐王</a></li>
</ul></li>
</ul></li>
</ul></li>
<li class="chapter" data-level="" data-path="东晋帝.html"><a href="东晋帝.html"><i class="fa fa-check"></i>东晋帝</a><ul>
<li class="chapter" data-level="" data-path="司马懿.html"><a href="司马懿.html"><i class="fa fa-check"></i>司马懿</a><ul>
<li class="chapter" data-level="" data-path="司马懿.html"><a href="司马懿.html#晋书宣帝"><i class="fa fa-check"></i>《晋书·宣帝》</a><ul>
<li class="chapter" data-level="" data-path="司马懿.html"><a href="司马懿.html#魏武"><i class="fa fa-check"></i>魏武</a></li>
<li class="chapter" data-level="" data-path="司马懿.html"><a href="司马懿.html#魏文"><i class="fa fa-check"></i>魏文</a></li>
<li class="chapter" data-level="" data-path="司马懿.html"><a href="司马懿.html#魏明"><i class="fa fa-check"></i>魏明</a></li>
<li class="chapter" data-level="" data-path="司马懿.html"><a href="司马懿.html#三少"><i class="fa fa-check"></i>三少</a><ul>
<li class="chapter" data-level="" data-path="司马懿.html"><a href="司马懿.html#正始八年247年"><i class="fa fa-check"></i>正始八年（247年）</a></li>
<li class="chapter" data-level="" data-path="司马懿.html"><a href="司马懿.html#晋书-司马懿-正始九年"><i class="fa fa-check"></i>正始九年（248年）</a></li>
<li class="chapter" data-level="" data-path="司马懿.html"><a href="司马懿.html#晋书-宣帝-嘉平元年"><i class="fa fa-check"></i>嘉平元年</a></li>
</ul></li>
<li class="chapter" data-level="" data-path="司马懿.html"><a href="司马懿.html#品性"><i class="fa fa-check"></i>品性</a></li>
</ul></li>
</ul></li>
</ul></li>
<li class="chapter" data-level="" data-path="唐官员.html"><a href="唐官员.html"><i class="fa fa-check"></i>唐官员</a><ul>
<li class="chapter" data-level="" data-path="狄仁杰.html"><a href="狄仁杰.html"><i class="fa fa-check"></i>狄仁杰</a><ul>
<li class="chapter" data-level="" data-path="狄仁杰.html"><a href="狄仁杰.html#唐人轶事汇编卷八"><i class="fa fa-check"></i>《唐人轶事汇编·卷八》</a></li>
</ul></li>
</ul></li>
<li class="chapter" data-level="" data-path="宋皇帝.html"><a href="宋皇帝.html"><i class="fa fa-check"></i>宋皇帝</a><ul>
<li class="chapter" data-level="" data-path="宋仁宗.html"><a href="宋仁宗.html"><i class="fa fa-check"></i>宋仁宗</a><ul>
<li class="chapter" data-level="" data-path="宋仁宗.html"><a href="宋仁宗.html#宋人轶事汇编卷二"><i class="fa fa-check"></i>《宋人轶事汇编·卷二》</a></li>
</ul></li>
</ul></li>
<li class="chapter" data-level="" data-path="宋官员.html"><a href="宋官员.html"><i class="fa fa-check"></i>宋官员</a><ul>
<li class="chapter" data-level="" data-path="吕夷简.html"><a href="吕夷简.html"><i class="fa fa-check"></i>吕夷简</a><ul>
<li class="chapter" data-level="" data-path="吕夷简.html"><a href="吕夷简.html#宋人轶事汇编卷九"><i class="fa fa-check"></i>《宋人轶事汇编·卷九》</a></li>
</ul></li>
<li class="chapter" data-level="" data-path="韩琦.html"><a href="韩琦.html"><i class="fa fa-check"></i>韩琦</a><ul>
<li class="chapter" data-level="" data-path="韩琦.html"><a href="韩琦.html#宋人轶事汇编卷十"><i class="fa fa-check"></i>《宋人轶事汇编·卷十》</a></li>
</ul></li>
</ul></li>
<li class="chapter" data-level="" data-path="宋女性.html"><a href="宋女性.html"><i class="fa fa-check"></i>宋女性</a><ul>
<li class="chapter" data-level="" data-path="刘后宋真宗.html"><a href="刘后宋真宗.html"><i class="fa fa-check"></i>刘后（宋真宗）</a><ul>
<li class="chapter" data-level="" data-path="刘后宋真宗.html"><a href="刘后宋真宗.html#宋人轶事汇编卷一"><i class="fa fa-check"></i>《宋人轶事汇编·卷一》</a></li>
</ul></li>
<li class="chapter" data-level="" data-path="杨淑妃宋真宗.html"><a href="杨淑妃宋真宗.html"><i class="fa fa-check"></i>杨淑妃（宋真宗）</a><ul>
<li class="chapter" data-level="" data-path="杨淑妃宋真宗.html"><a href="杨淑妃宋真宗.html#宋人轶事汇编卷一-1"><i class="fa fa-check"></i>《宋人轶事汇编·卷一》</a></li>
</ul></li>
<li class="chapter" data-level="" data-path="李宸妃宋真宗.html"><a href="李宸妃宋真宗.html"><i class="fa fa-check"></i>李宸妃（宋真宗）</a><ul>
<li class="chapter" data-level="" data-path="李宸妃宋真宗.html"><a href="李宸妃宋真宗.html#宋人轶事汇编卷一-2"><i class="fa fa-check"></i>《宋人轶事汇编·卷一》</a></li>
</ul></li>
<li class="chapter" data-level="" data-path="郭后宋仁宗.html"><a href="郭后宋仁宗.html"><i class="fa fa-check"></i>郭后（宋仁宗）</a><ul>
<li class="chapter" data-level="" data-path="郭后宋仁宗.html"><a href="郭后宋仁宗.html#宋人轶事汇编卷二-1"><i class="fa fa-check"></i>《宋人轶事汇编·卷二》</a></li>
</ul></li>
<li class="chapter" data-level="" data-path="曹后宋仁宗.html"><a href="曹后宋仁宗.html"><i class="fa fa-check"></i>曹后（宋仁宗）</a><ul>
<li class="chapter" data-level="" data-path="曹后宋仁宗.html"><a href="曹后宋仁宗.html#宋人轶事汇编卷二-2"><i class="fa fa-check"></i>《宋人轶事汇编·卷二》</a></li>
</ul></li>
<li class="chapter" data-level="" data-path="张贵妃宋仁宗.html"><a href="张贵妃宋仁宗.html"><i class="fa fa-check"></i>张贵妃（宋仁宗）</a><ul>
<li class="chapter" data-level="" data-path="张贵妃宋仁宗.html"><a href="张贵妃宋仁宗.html#宋人轶事汇编卷二-3"><i class="fa fa-check"></i>《宋人轶事汇编·卷二》</a></li>
</ul></li>
</ul></li>
<li class="appendix"><span><b>附录</b></span></li>
<li class="chapter" data-level="" data-path="references.html"><a href="references.html"><i class="fa fa-check"></i>参考文献</a></li>
<li class="divider"></li>
<li><a href="https://bookdown.org/baydap/bookdownplus/" target="blank">Supported by bookdownplus</a></li>

</ul>

      </nav>
    </div>

    <div class="book-body">
      <div class="body-inner">
        <div class="book-header" role="navigation">
          <h1>
            <i class="fa fa-circle-o-notch fa-spin"></i><a href="./">历史上的一些人</a>
          </h1>
        </div>

        <div class="page-wrapper" tabindex="-1" role="main">
          <div class="page-inner">

            <section class="normal" id="section-">
<div id="韩琦" class="section level2 hasAnchor">
<h2>韩琦<a href="韩琦.html#韩琦" class="anchor-section" aria-label="Anchor link to header"></a></h2>
<div id="宋人轶事汇编卷十" class="section level3 hasAnchor">
<h3>《宋人轶事汇编·卷十》<a href="韩琦.html#宋人轶事汇编卷十" class="anchor-section" aria-label="Anchor link to header"></a></h3>
<ol style="list-style-type: decimal">
<li><p>[]{#-宋人轶事-1} 韩魏公父谏议大夫国华，尝仕于蜀。蜀中士人胡广，善相术，见谏议，大奇之，曰：‘是必生贵子，请纳女焉。’后谏议出守泉州。祥符元年戊申岁七月二日，生魏公于泉州州宅。仆与韩氏交游，尝见谏议、胡夫人画像皆奇伟，宜其生贵人也。世言魏公世居河朔，故其状貌奇伟而有厚重之德。然生于泉州，故为人亦微任术数，深不可测，有闽之风，皆其土风然也。《嬾真子录》卷五。《旧闻证谈》卷二。</p></li>
<li><p>[]{#-宋人轶事-2} 蜀士胡其姓者，知其女贵，能生子作宰相，入京师，寻一朝士生宰相者，即与之。遇道间见韩光禄国华，拜于马首云：‘三年在京师，阅人多矣。光禄必生宰相子，敢以女为献。’后果生魏公。今韩氏家庙有胡夫人，即斯人女也。《贵耳集》卷下。《茶香室四钞》卷五。</p></li>
<li><p>[]{#-宋人轶事-3} 韩魏公应举时，梦打球一捧盂八。时魏公年仅弱冠，一上登科，则一捧盂八之应也。《青箱杂记》卷三。</p></li>
<li><p>[]{#-宋人轶事-4} 元绛与堂叔来赴省试，既至都下，叔因疾委顿，厚之已为营干凶具矣。经久复苏，乃云：‘冥中曾到一官府，殿阁甚多，金碧相照。俄过一堂，上有榜云“侍中堂”，俯而窥，则字皆黄金。又以青纱覆之，其人姓名有四，曰赵普，曰丁谓，曰冯拯，曰韩某。’厚之即书其事于纸。公时未第，人亦莫知有公姓名，后省榜出，忽见之，人犹戏相谓曰：‘元氏之梦，非此人乎？’既而唱名，公亚榜首，闻是事者，固已异之。既授监丞通判，诣朝堂，过正衙时，朝堂中数朝士，见一衣朱少年同坐，未甚为礼。及相问姓名，乃云：‘近有人梦君为侍中，知否？’公逊谢不敢当。后推考本朝为真侍中者，惟此四人而已。《宋朝事实类苑》卷四十六引《魏王别录》。</p></li>
<li><p>[]{#-宋人轶事-5} 见李师中1。</p></li>
<li><p>[]{#-宋人轶事-6} 见宋祁15。</p></li>
<li><p>[]{#-宋人轶事-7} 见宋祁16。</p></li>
<li><p>[]{#-宋人轶事-8} 见王德用4。</p></li>
<li><p>[]{#-宋人轶事-9} 初为馆职，所与游者皆一时英俊。石曼卿气豪迈，多戏侮同舍，独见公不敢少慢，但时呼为‘韩家’。盖当时市井小民凡所畏尊官，则呼厥姓曰‘某家’，故石效此语。自在馆阁已有重望于天下，与同馆王拱辰、御史萧定基同发解开封府举人。二公时有争喧，公安坐幕中阅试卷，如不闻。拱辰忿不助己，诣公室谓公曰：‘此中习宰相气度耶？’公和颜谢之。《宋名臣言行录》后集卷一。《韩魏公家传》卷十。《自警编》卷一。</p></li>
<li><p>[]{#-宋人轶事-10} 石曼卿意气豪俊，同时诸人，无不被凌谑者，独未尝侵公也。公曰：‘某以诚待之而己。’《韩魏公别录》。《仕学规范》卷十一。</p></li>
<li><p>[]{#-宋人轶事-11} 仁宗朝，李都尉喜延士大夫，尽声色之乐，一时馆阁清流无不往者。公于其间独为年少，独未尝造焉。李数召，而数以事辞。人有强之者，公曰：‘固欲往，但未有名尔。’公处之而不失和，李既莫得以怨，同时诸公亦不以为介也。《韩魏公别录》。《宋名臣言行录》后集卷一。《宋朝事实类苑》卷十四。</p></li>
<li><p>[]{#-宋人轶事-12} 韩忠献公琦监左藏库，时方贵高科，多径去为显职，公独滞于筦库。众以为非宜，公处之自若，不以为卑冗，职事亦未尝苟且。《自警编》卷五。《言行龟鉴》卷二。</p></li>
<li><p>[]{#-宋人轶事-13} 公徙开封府推官，理事不倦，暑月汗流浃背，府尹王博文大器重之，曰：‘此人要路在前，而治民如此，真宰相器也。’《宋名臣言行录》后集卷一引《胡氏传家录》。</p></li>
<li><p>[]{#-宋人轶事-14} 韩琦为谏官三年，所存谏草欲敛而焚之，以效古人谨密之义。然恐无以见人主从谏之美，乃集七十余章为三卷，曰《谏垣稿》，自序于首，大略曰：‘谏主于理胜，而以至诚将之。’《锦绣万花谷》卷十一。</p></li>
<li><p>[]{#-宋人轶事-15} 康定间，元昊寇边，韩魏公领四路招讨，驻兵延安。忽夜有人匕首至卧内，遂褰帏，魏公起坐，问谁何，曰：‘某来杀谏议。’又问曰：‘谁遣汝来？’曰：‘张相公遣某来。’盖夏国相张元正用事也。魏公复就枕曰：‘汝予首去。’其人曰：‘某不忍，愿得谏议金带足矣。’遂取带而去。明日，魏公亦不治此事。俄有守陴卒报城橹上得金带，乃纳之。时范相兄纯祐亦在延安，谓魏公曰：‘不治此事得体矣，盖行之则沮国威。今乃受其带，是堕贼计中耳。’魏公握其手，再三叹服曰：‘非某所及。’《麈史》卷中。《宋名臣言行录》后集卷一。《清波杂志》卷二。《自警编》卷七。《宾退录》卷三。《言行龟鉴》卷二。《何氏语林》卷十四。《昨非庵日纂》一集卷十。</p></li>
<li><p>[]{#-宋人轶事-16} 〔韩魏〕公为陕西招讨时，师鲁与英公不相得。师鲁于公处即论英公事，英公于公处亦论师鲁，公皆纳之，不形于言，遂无事。《自警编》卷一。</p></li>
<li><p>[]{#-宋人轶事-17} 楚执中性滑稽，谑玩无礼。庆历中，韩魏公琦帅陕西，将四路进兵，入平夏，以取元昊，师行有日矣。尹洙与执中有旧，荐于韩公，执中曰：‘虏之族帐无定，万一迁徙深远，以致我师，无乃旷日持久乎？’韩公曰：‘今大兵入界，则倍道兼程矣。’执中曰：‘粮道岂能兼程耶？’韩公曰：‘吾已尽括关中之驴运粮，驴行速，可与兵相继也。万一深入，而粮食尽，自可杀驴而食矣。’执中曰：‘驴子大好酬奖。’韩公怒其无礼，遂不使之入幕。然四路进兵，亦竟无功也。《东轩笔录》卷四。《宋朝事实类苑》卷六十六。</p></li>
<li><p>[]{#-宋人轶事-18} 见夏竦32。</p></li>
<li><p>[]{#-宋人轶事-19} 见范仲淹47。</p></li>
<li><p>[]{#-宋人轶事-20} 见范仲淹49。</p></li>
<li><p>[]{#-宋人轶事-21} 公与范公在兵间最久，公名重一时，人心归之，乐为之用，朝廷倚以为重，故天下称为‘韩范’。《宋名臣言行录》后集卷一。《名贤氏族言行类稿》卷十五。</p></li>
<li><p>[]{#-宋人轶事-22} 韩魏公与范文正公议西事不合，文正径拂衣起去，魏公自后把住其手云：‘希文，事便不容商量？’魏公和气满面，文正意亦解。只此一把手间，消融几同异。《北窗炙輠录》卷上。《昨非庵日纂》二集卷十。</p></li>
<li><p>[]{#-宋人轶事-23} 见刘易1。</p></li>
<li><p>[]{#-宋人轶事-24} 见李师中2、3。</p></li>
<li><p>[]{#-宋人轶事-25} 韩稚珪侍中知秦州日，卧疾数日，冥冥无所知，倏然而苏，语左右曰：‘适梦以手扶天者再，不觉惊寤。’其后援英宗于藩邸，翼今上于春宫。扶天之祥，已兆于庆历中。《倦游杂录》。《宋朝事实类苑》卷四十五。《续墨客挥犀》卷四。《孔氏谈苑》卷四。</p></li>
<li><p>[]{#-宋人轶事-26} 见范仲淹56。</p></li>
<li><p>[]{#-宋人轶事-27} 见石介8。</p></li>
<li><p>[]{#-宋人轶事-28} 石守道编《三朝圣政录》，将上，一日，求质于公。公指数事为非。其一，太祖时尝惑一宫鬟，视朝晏，群臣有言，太祖悟，潜伺鬟方酣寝，刺杀之。公曰：‘此岂可为万世法。己溺之，乃恶其溺而杀之，彼何罪？使其复有嬖，将不胜其杀矣。’遂去此等数事。守道服其清识。《韩魏公遗事》。</p></li>
<li><p>[]{#-宋人轶事-29} 有士人赝作韩魏公书，谒蔡君谟。蔡虽疑之，然士颇豪，与之三千缗，因回书，遣四兵送之，并致果物于魏公。客至京，谒公曰：‘某以贫，故辄赝公书见蔡端明。端明有回书并果物，令某面致。某死罪。’公徐曰：‘君谟手段小，此恐未足以了公事。夏太尉在长安，可往见之。’为之治书。子弟请曰：‘士为赝书，大人容之善矣。长安之书，无亦可已。’公曰：‘士能为我书，又能动君谟，其才器亦不凡矣。’至关中，夏竟官之，盖书中所嘱者如此。《瑞桂堂暇录》。《读书镜》卷四。《坚瓠乙集》卷二。</p></li>
<li><p>[]{#-宋人轶事-30} 见章得象18。</p></li>
<li><p>[]{#-宋人轶事-31} 苏子美有逸才，词气俊伟，飘然有超世之格。庆历中，监奏邸，承旧例以拆卖故纸钱祠神，因以其余享宾客。言事者欲因子美以累一二大臣，弹击甚急。宦者操文符捕人送狱，皆一时名士。都下为之纷骇，左右无敢救解者，独韩魏公从容言于仁宗曰：‘舜钦一醉饱之过，止可薄治之，何至如此？’帝悔见于色。《渑水燕谈录》卷四。《厚德录》卷二。《宋稗类钞》卷三。《香祖笔记》卷十。</p></li>
<li><p>[]{#-宋人轶事-32} 韩魏公庆历中以资政殿学士帅淮南，一日，后园中有芍药一榦分四岐，岐各一花，上下红，中间黄蕊间之。当时扬州芍药未有此一品，今谓之‘金缠腰’者是也。公异之，开一会，欲招四客以赏之，以应四花之瑞。时王岐公为大理寺评事通判，王荆公为大理评事佥判，皆召之。尚少一客，以判钤辖诸司使忘其名官最长，遂取以充数。明日早衙，钤辖者申状，暴泄不至。尚少一客，命取过客历，求一朝官足之。过客中无朝官，唯有陈秀公时为大理寺丞，遂命同会。至中筵，剪四花，四客各簪一枝，甚为盛集。后三十年，四人皆为宰相。《梦溪补笔谈》卷三。《魏公谭训》卷十。《后山谈丛》卷二。《墨客挥犀》卷一。《遁斋闲览》。《清波杂志》卷三。《群书类编故事》卷二十三。《坚瓠丁集》卷三。《宋稗类钞》卷一。</p></li>
<li><p>[]{#-宋人轶事-33} 见王安石13。</p></li>
<li><p>[]{#-宋人轶事-34} 见王安石14。</p></li>
<li><p>[]{#-宋人轶事-35} 魏公治维扬日，有一异人相访，云：‘公之名位，当如州东相官，至公师，而忧责过之。候某年某月日可见，但一生为丘八所撄耳。’既而潜去，不复见。嘉祐中，自枢密使拜集贤相，有来贺者，乃当时维扬所见之人也。语公曰：‘记当时所道月日否？乃今日也。公此去，方任重责，山野之人，今将永托门下。’公喜，留之，会客至，先起，寻失所在。《宋朝事实类苑》卷四十六。</p></li>
<li><p>[]{#-宋人轶事-36} 韩魏公自成德移帅中山，前驱至沙河，而驰报曰：‘河势将涨，虑水暴至，愿回辕。’少顷，公曰：‘第具舟。’既而徐济，人望其上流，若有神龙偃止之状。行李方绝，波涛果如山而下，后骑犹有未得渡者。观者莫不惊叹，以谓盛德所至，神明常辅相之也。《宋朝事实类苑》卷六十九引《魏王别录。》</p></li>
<li><p>[]{#-宋人轶事-37} 庆历八年，王则叛贝州，既诛，始析河北大名、定武、真定、高阳为四路，置帅，更命儒臣以辑边备。韩魏公自郓州徙镇武定，则大兴方略，事无不自亲。尝有《题养真亭》诗云：‘所期清策虑，不是爱精神。’又云：‘吏民还解否，吾岂苟安人？’其志可见矣。郡圃号众春，会岁饥，涉春未尝一游。陈荐在幕府，以诗请公云：‘水底鱼龙思鼓吹，沙头鸥鹭望旌旗。’公亟答之云：‘细民沟壑方援手，别馆莺花任送春。’在镇五年，政声流闻，自是天下遂属以为相。《石林诗话》卷中。</p></li>
<li><p>[]{#-宋人轶事-38} 庆历八年，大水，岁饥，流民满道。公大发仓廪，募人入粟，分命官吏设飰粥以食民，公日往案视，远近归之者不可胜数。明年，皆给路粮遣归。优诏褒美，其略曰：‘河北都转运司奏，去年河北艰食，人户流亡，卿多方擘画，全活人命及七百万，并归本业，盖是卿用心拯救，朕甚嘉之。’《宋朝事实类苑》卷八引《魏王别录》。</p></li>
<li><p>[]{#-宋人轶事-39} 见狄青10。</p></li>
<li><p>[]{#-宋人轶事-40} 韩魏公在中山，狄青为副总管，陈荐为幕客。今魏公之子师朴出镇，而青之子咏、荐之子厚，复践此职，亦异事也。《东坡志林》十二卷本之卷一。</p></li>
<li><p>[]{#-宋人轶事-41} 〔韩魏〕公帅定武时，尝夜作书，令一兵持烛于傍，兵他顾，烛燃公须，公遽以袖拂之，而作书如故。少顷闲视，则已易其人矣，公恐吏笞之，亟呼视之曰：‘勿较，渠已解持烛矣。’军中咸服其度量。《青琐高议》后集卷二。《宋朝事实类苑》卷十四。《宋名臣言行录》后集卷一。《厚德录》卷二。《仕学规范》卷十一。《贤弈编》卷一。《自警编》卷一。《古今事文类聚》别集卷十六。《古今合璧事类备要》别集卷五十四。《言行龟鉴》卷二。《何氏语林》卷十四。《昨非庵日纂》一集卷十。</p></li>
<li><p>[]{#-宋人轶事-42} 韩魏公初镇定武时，年才四十五，德望伟然，中外莫不倾属。公亦自以天下为己任，御事不惮勤劳。晚作阅古堂，尝为八咏，其《叠石》、《药圃》、《沟泉》三篇，卒章云：‘主人未有铭功处，日视崔嵬激壮怀。’‘吾心尽欲医民病，长得忧民病不消。’‘谁知到此幽闲地，多少余波济物来。’其意气所怀，固已见于造次赋咏之间，终成大勋，岂徒言之而已哉！《石林诗话》卷下。</p></li>
<li><p>[]{#-宋人轶事-43} 韩魏公知定州日，作阅古堂，自为记，书于石后，又画魏公像于堂上。宋子京知定州，作乐歌十阕，其词曰：‘听说中山好，韩家阅古堂。画图真将相，刻石好文章。’魏公闻之不喜。《东轩笔录》卷十一。《宋朝事实类苑》卷三十六。《宋诗纪事》卷十一。</p></li>
<li><p>[]{#-宋人轶事-44} 忠献韩公素擅轻财好施之德。一日帅定州，道逢乡里一经生作攫。公顾左右，适无所有，乃以所用银掬水可及百两与之。经生回，中途又遇一攫客，生曰：‘公途次之物，止有一银掬水，我已得之矣，幸子勿往。’客诉以势不可已，经生乃断其银，与客分而去。《谈撰》。</p></li>
<li><p>[]{#-宋人轶事-45} 韩魏公镇真定时，有门客彭知方为酒使，逾垣宿于娼室。门吏报公，公不究。久之，为《种竹》诗曰：‘殷勤洗濯加培拥，莫遣狂枝乱出墙。’客见其诗愧甚，乃和公诗曰：‘主人若也怜高节，莫为狂枝赠一柯。’公特以百缗遣一指使投都下，市一女奴赠之。公之爱士待客，皆类此。《青琐高议》前集卷五。《诗话总龟》前集卷三。《群书类编故事》卷四。《樵书》初编卷一。《坚瓠丁集》卷三。</p></li>
<li><p>[]{#-宋人轶事-46} 北岳祠在州之曲阳县，岁久不葺，守臣奉祠，与执事者升降于颓檐坏庑间，公以为慢神，莫斯为甚，迺完庙宇，焕然一新。每雨雪不时降，公即走僚属祷于祠下，而神必应之。时北道荐饥，定独屡丰，故尝有诗曰：‘灵嶽祠官尚未回，六花随祷下琼瑰。’其后公改帅并门，又尝题于庙云：‘每时有水旱，必致祷祠下，无不响答，故枉道，即灵居以谢。’《宋朝事实类苑》卷八引《魏王别录》。</p></li>
<li><p>[]{#-宋人轶事-47} 皇祐三年，本路八州之民，合数千人，檛登闻皷，愿不以三年代韩魏公。上自以中山地重，辍公未可，乃迁观文殿学士，再任。其制略曰：‘顾定武之雄塞，控燕垂之巨防。克宣壮猷，有严武服。戎落畏附，师屯肃和。思代尔庸，良难其付。且推进律之宠，宜懋增职之留。’中山之民又尝相率走阙下，愿得生祀公以庙，天子嘉叹焉。故龙图李公询序阅古堂，尝纪其事。后公薨，士民追思不已，相与立祠以成其志。《宋朝事实类苑》卷二十三引《魏王别录》。</p></li>
<li><p>[]{#-宋人轶事-48} 公昔在定武时为资政，定武故老至今曰‘自家资政’。在并州时为太尉，则曰‘自家太尉’。在相、魏时为侍中，则曰‘自家侍中’。其所至得人心如此。虽去镇十余年，相远千里外，每公诞日，为寿者常不绝。《韩魏公别录》。</p></li>
<li><p>[]{#-宋人轶事-49} 韩魏公帅太原，以多病求乡郡，遂建相州之节。知相州，到郡疾亦未安。一夕，有大星殒寝堂之后，家人大惊，以谓不祥。久之，魏公方行而仆于地，家人尤恶之。而久之疾遂平，了无一事。一日邸报至，王贻永卒，贻永亦建相州节，星殒于相，为贻永也。贻永庸人……所谓没兴王附马者。《续明道杂志》。</p></li>
<li><p>[]{#-宋人轶事-50} 北方民家，吉凶辄有相礼者，谓之‘白席’，多鄙俚可笑。韩魏公自枢密归邺，赴一姻家礼席，偶取盘中一荔枝，欲啗之。白席者遽唱言曰：‘资政吃荔枝，请众客同吃荔枝。’魏公憎其喋喋，因置不复取。白席者又曰：‘资政恶发也，却请众客放下荔枝。’魏公为一笑。‘恶发’，犹云怒也。《老学庵笔记》卷八。《宋稗类钞》卷六。</p></li>
<li><p>[]{#-宋人轶事-51} 嘉祐中，韩魏公当国，遣使出诸道，以宽恤民力为名。使既行，魏公大悔之，每见外来宾客，必问宽恤使者不扰郡县否，意恐诏使搔扰，民重不安也。《续明道杂志》。</p></li>
<li><p>[]{#-宋人轶事-52} 韩魏公在相府。嘉祐中畿邑多蝗，朝廷遣使分行督捕。时一朝士还阙见公，面白：‘县虽有蝗，全不食稼’。公识其言之佞也，遂问：‘有遗种否？’佞者不期问此，遽对：‘遗种不无。’公曰：‘但恐来年令嗣不及尊君。’其人惭而退。《珍席放谈》卷下。</p></li>
<li><p>[]{#-宋人轶事-53} 韩魏公为丞相，每见文字有攻人隐恶者，即手自封之，未尝使人见。《厚德录》卷二。《剡溪野语》。《自警编》卷四。《言行龟鉴》卷二。《何氏语林》卷三。《昨非庵日纂》二集卷三。</p></li>
<li><p>[]{#-宋人轶事-54} 国朝引试率在八月中。韩魏公当国日，二苏将就试，黄门忽卧病。魏公知而奏曰：‘今岁制科之士，惟苏轼、苏辙最有声望，今闻辙偶病未可试。如此人兄弟中一人不得就试，甚非众望，须展限以待之。’上许之。黄门病中，魏公数使人问讯，既闻安全，方引试，比常例展二十日。自后试科并在九月。《贤弈编》卷二。《何氏语林》卷三。《宋稗类钞》卷一。</p></li>
<li><p>[]{#-宋人轶事-55} 见苏轼17。</p></li>
<li><p>[]{#-宋人轶事-56} 韩魏公得宰相体。时曾鲁公为亚相，赵阅道、欧阳永叔为参政。凡事该政令，则曰‘问集贤’。该典故，曰‘问东厅’。该文学，则曰‘问西厅’。大事则自与决之矣。《麈史》卷上。《宋名臣言行录》后集卷一。《自警编》卷六。《言行龟鉴》卷六。</p></li>
<li><p>[]{#-宋人轶事-57} 韩魏公屡荐欧阳公，而仁宗不用，他日复荐之，曰：‘韩愈，唐之名士，天下望以为相，而竟不用；使愈为之，未必有补于唐，而谈者至今以为谤。欧阳修，今之韩愈也，而陛下不用，臣恐后人如唐，谤必及国，不特臣辈而已。陛下何惜不一试之，以晓天下后世也。’上从之。《后山谈丛》卷五。《宋名臣言行录》后集卷一。</p></li>
<li><p>[]{#-宋人轶事-58} 欧公平日少许人，惟服韩公，尝因事发叹曰：‘累百欧阳修，不足望韩公！’公谓：欧与曾同在两府，欧性素褊，曾则龌龊，每议事，至厉声相攻，不可解。公一切不问，俟其气定，徐以一言可否之，二公皆服。《韩魏公遗事》。</p></li>
<li><p>[]{#-宋人轶事-59} 有士人求见韩魏公，说亲丧、二女未嫁，愿有以周之。公退，顾无所有，为之戚然。夫人收酒器，得一大合，送之。士人对使者曰：‘相公何薄我也？’叱之，不受。公曰：‘吾固疑甚薄也。’复裒一合，送至，士人又怒骂不受。使者曰：‘相公实无所有，非薄君也。’士人不顾，使者持回。公又裒一合以往，士人笑以书授使者曰：‘吾事已办，不愿受也。向来盖欲观公度量耳。’《瑞桂堂暇录》。</p></li>
<li><p><span id="韩琦-宋人轶事-60"></span> 韩琦在政府时，以三十万钱买女妇张氏，姿色美丽。券成，张忽澘然曰：‘妾本修职郎郭守义妻也，部使者挟私，劾以败官。今秋高岁晚，实恐尽室饿死京师，愿没身于人，以活守义儿女。’琦恻然悯之，遣张持钱还舍，令语：‘守义败官果非辜，可诉之朝，事白，汝却归我家。’郭后得辩雪 <span style="color: magenta; font-size: 80%">辩白昭雪</span> ，张来如约。琦不使至前曰：‘吾位宰相，岂可妾士人妻，向者钱费用应尽。’取前日券，包金二十星，曰：‘助汝之官，善视儿女。’张涕泗感激，百拜而去。《昨非庵日纂》二集卷三。</p></li>
<li><p>[]{#-宋人轶事-61} 魏公夫人尝蓄婢，而魏公不知也。教以歌舞，至魏公生朝，乃出之，使上寿，公见其疏爽，悦之。其婢既上寿毕，忽泣下。公怪而问之，婢曰：‘念妾父在时，每生朝，婢子辈上寿，亦必歌此曲，今忽感其事，不知泪之所从也。’公曰：‘汝父为何人？’曰：‘某人，尝为某州通判。’公大惊，责夫人曰：‘此士大夫女，安得辄取为婢？’夫人谢不知。魏公即令与诸女列，后择一有官人，厚嫁之。《北窗炙輠录》卷上。</p></li>
<li><p>[]{#-宋人轶事-62} 英宗即位之数日，方挂服于福宁东厢，时百官在庭，公为摄太尉，范镇内翰摄太常卿，各具衰服立帘前，俟时行礼。忽闻帘内连声大呼云：‘待杀我！’左右莫不骇栗。公乃投杖于地，揭帘而入，直趋至前曰：‘谁激恼官家？且入内中服药。’遂拥帝以授宫人，内侍扶帝而归。出，则语景仁曰：‘此事惟内翰见，谨勿漏露。’俄令百官拜慰而退，外庭无一人知者。欧阳修退，谓所亲曰：‘始见韩公遇事真不可及也。’《韩魏公家传》卷五。</p></li>
<li><p>[]{#-宋人轶事-63} 英宗即位已数月，初挂服于柩前，哀未发而疾暴作，大呼，语言恐人所不可闻。左右皆反走，大臣辈骇愕痴立，莫知所措。公亟投杖于地，直趋至前，抱入帘曰：‘谁激恼官家？且当服药。’内人惊散，公呼之，徐徐方来，遂拥上以授之曰：‘皆须用心照管官家。’再三慰安以出，仍戒当时见者曰：‘今日事，惟某人见，某人见，外人未有知者。’复就位哭，处之若无事。《宋名臣言行录》后集卷一。《韩魏公遗事》。</p></li>
<li><p>[]{#-宋人轶事-64} 英宗既感疾，倦于进药，虽亲近劝之莫听。公常亲执丹剂，上必为饮之。一日，议当进一醉膏……服之，当熟寝一昼夜。药剂多而难饮，公亲执药杯以进，帝饮几尽而却之，淋污公衣，太后亟出御服令公易之，公辞而出。《韩魏公家传》卷五。</p></li>
<li><p>[]{#-宋人轶事-65} 英宗初以惊疑得疾，虽平而疑未解，潜晦自居，犹若疾者。面壁卧，不受药饵。公日率同僚自捧药以进，公俯而恳告，则或熟视而不言，或取药覆公之衣而不顾。魏公或跪于榻上者移时，或拜于床下者数四。太后每劳公曰：‘相公亦不易胜矣，大王汝自劝及，大王劝之尤不顾也。然须公强之而后服。’《宋名臣言行录》后集卷一。</p></li>
<li><p>[]{#-宋人轶事-66} 仁宗弥留，英宗即位之次日，疾作不能视朝，慈寿摄政。疾每甚，即独召公责曰：‘相公自看取！’公谓：‘不须如此，但服下涎药，自无事。’公尝药以进。英宗怒，以药覆公，公徐进药而退。慈寿一日又独召公入，英宗疾作甚，直视二王，谓公曰：‘何不立长君？此辈做不得，相公错也！’公曰：‘不错。’慈寿怒曰：‘文字满前后，虽大臣亦有言者。’公力开陈，以为不然。卒能翼清躬，复大位，皆公力也。《韩魏公遗事》。</p></li>
<li><p>[]{#-宋人轶事-67} 今上初即位，慈寿一日送密札与公，谕及高后与上不奉事意，有‘为孀妇作主’之语，仍敕中贵俟报。公但曰：‘领圣旨。’一日，入札子，以山陵有事取覆，乞晚临后上殿，意他公莫与。既见，谓：‘官家不得惊，有一文字，须进呈说破，只是不可泄。上今日皆慈寿力，恩不可忘。然既非天属之亲，愿加意承奉，便自无事。’上曰：‘谨奉教。’公又云：‘此文字臣不敢留，幸宫中密烧之。若泄，则谗间遂开，卒难以合。’上唯唯。后二宫相欢，人莫能窥其迹。《韩魏公遗事》。《韩魏公家传》卷五。《宋名臣言行录》后集卷一。</p></li>
<li><p>[]{#-宋人轶事-68} 英宗既骤自外来，又即被疾，久不预事，禁中人情多倾附慈寿宫，谗言间谍，两宫遂成隙矣。光献帘下屡有不平之语。公即深以危言感动曰：‘臣等只外面见得官家，里面保护，全在太后。若官家失照管，太后亦未得安稳。’太后惊曰：‘相公是何言语？自家更是用心。’公即曰：‘太后照管，则众人自照管！’同列为之缩颈。既出，吴奎曰：‘语不太过否？’公曰：‘不如此不得。’《韩魏公家传》卷五。《宋名臣言行录》后集卷一。</p></li>
<li><p>[]{#-宋人轶事-69} 韩魏公为英宗山陵使。是时，两宫常为近侍奸人所间。一日侵夜，忽有中使持帘帷御封至，魏公持之久不发，忽自起赴烛焚之。使者惊恳曰：‘有事当别论奏，安可辄焚御笔？’公曰：‘此某事，非使人之罪也，归但以此奏知。’卒焚之。有顷，外传有中使再至，公亟出迎问故。曰：‘得旨追前使人，取御封。’公曰：‘不发，焚之矣。’二使归报，慈圣叹曰：‘韩琦终见事远，有断。’《石林燕语》卷一。案：英宗，《石林燕语考异》曰‘英宗当作仁宗’，是。</p></li>
<li><p>[]{#-宋人轶事-70} 英宗遇貂珰少恩礼，左右不悦，多道禁中隐密者，虽大臣亦心惑之。公独屹然不动，昌言于众曰：‘岂有前殿不曾差了一语，而一入宫门得许多错来？琦深疑此事，帘前亦屡以此为对。’自尔人情知公意不摇，妄传语言者遂息。《宋名臣言行录》后集卷一。</p></li>
<li><p>[]{#-宋人轶事-71} 熙宁二年，韩魏公自永兴军移判北京，过阙上殿。王荆公方用事，神宗问曰：‘卿与王安石议论不同，何也？’魏公曰：‘仁宗立先帝为皇嗣时，安石有异议，与臣不同故也。’帝以魏公之语问荆公，公曰：‘方仁宗欲立先帝为皇子时，春秋未高，万一有子，措先帝于何地？臣之论所以与韩琦异也。’荆公强辩类如此。当魏公请册英宗为皇嗣时，仁宗曰：‘少俟，后宫有就阁者。’公曰：‘后宫生子，所立嗣退居旧邸可也。’盖魏公有所处之矣。然荆公终英宗之世，屡召不至，实自慊也。或云蔡襄亦有异议，英宗知之，襄不自安，出知福州。治平初，英宗即位，有疾，宰执请光献太后垂帘同听政。有入内都知任守忠者奸邪反复，间谍两宫。时司马温公知谏院，吕谏议为侍御史，凡十数章，请诛之。英宗虽悟，未施行。宰相韩魏公一日出空头勑一道，参政欧阳公已签，参政赵槩难之，问欧阳公曰：‘何如？’欧阳公曰：‘第书之，韩公必自有说。’魏公坐政事堂，以头子勾任守忠者立庭下，数之曰：‘汝罪当死。’责蕲州团练副使，蕲州安置。取空头敕填之，差使臣即日押行，其意以谓少缓则中变矣。呜呼！魏公真宰相也。欧阳公言：‘吾为魏公作《昼锦堂记》云：“垂绅正笏，不动声色，措天下于太山之安”者，正以此也。’《邵氏闻见录》卷九。</p></li>
<li><p>[]{#-宋人轶事-72} 见曹后15。</p></li>
<li><p>[]{#-宋人轶事-73} 见曹后16。</p></li>
<li><p>[]{#-宋人轶事-74} 见富弼36。</p></li>
<li><p>[]{#-宋人轶事-75} 见富弼37。</p></li>
<li><p>[]{#-宋人轶事-76} 见富弼38。</p></li>
<li><p>[]{#-宋人轶事-77} 见富弼39。</p></li>
<li><p>[]{#-宋人轶事-78} 见富弼40。</p></li>
<li><p>[]{#-宋人轶事-79} 英宗即位，韩忠献公使谕宗室诸王曰：‘皇帝已即位，大王宜思保富贵，毋行所悔。’诸王皇恐，诣次求见，公谢却之。某王还次及阶，足废不举，扶而后升。《后山谈丛》卷四。</p></li>
<li><p>[]{#-宋人轶事-80} 见苏洵14。</p></li>
<li><p>[]{#-宋人轶事-81} 见司马光17。</p></li>
<li><p>[]{#-宋人轶事-82} 治平中，夏国泛使至，将以十事闻于天子，未知其何事也。时太常少卿祝谘主馆伴，既受命，先见枢府，已而见丞相韩魏公，公曰：‘枢密何语？’谘曰：‘枢密云：“若使人言及十事，第云受命馆伴，不敢辄及边事。”’公笑曰：‘岂有止主饮食，不及他语邪！’公乃徐料十事以授祝曰：‘彼及某事则以某辞辩，言某事则以某辞折。’祝唯唯而退。及宴见使者，果及十事，凡八事正中公所料，祝如所教答之，夏人耸服。祝常以谓魏公真贤相，非它人可比也。《渑水燕谈录》卷二。《宋朝事实类苑》卷八。《自警编》卷一。</p></li>
<li><p>[]{#-宋人轶事-83} 庆历中，孙沔为御史，以西事诋公甚力。后公为宰相，沔以罪废。会陕西用兵，起沔帅庆州。过阙赐对，英宗谕曰：‘韩琦称卿有边帅才，故复用卿。’沔退而袖长书，俯伏谢罪，皇愧几无所容。《韩魏公家传》卷十。</p></li>
<li><p>[]{#-宋人轶事-84} 公晚与永叔相知，而相亲最深。永叔深服公之德量，尝曰：‘累百欧阳修，何敢望韩公。’公曰：‘永叔相知无他，琦以诚而已。’公知永叔不以《系辞》为孔氏书，又多不以《文中子》为可取，中书相会累年，未尝与之言及也。《宋名臣言行录》后集卷一。《厚德录》卷二。《自警编》卷二。《言行龟鉴》卷三。</p></li>
<li><p>[]{#-宋人轶事-85} 李清臣平日多于公前论释氏贵定力，谓：‘无定则不能主善。’公每然之。后朝廷斥异论者，清臣颇持两端，公因书问之曰：‘比来台阁，斥逐纷纷，吾亲得不少加定力邪！’《宋名臣言行录》后集卷一。《宋稗类钞》卷六。</p></li>
<li><p>[]{#-宋人轶事-86} 仁庙灵驾欲到永昭，葬且有日，道路妄传皇堂栋损，有司惊骇，不知所出。公至郑始闻。时诸使见公，钩公指，皆欲不问而掩之。公正色曰：‘不可！果损，当易之。若违葬期，侈所费，比责犹可当，亦无可奈何。若苟且掩之，后有坏覆，人主致疑心，臣下何以当责？’一坐为之叹息，服其不苟，处事必尽，识且及远。既到，皇堂栋乃不损。《韩魏公遗事》。</p></li>
<li><p>[]{#-宋人轶事-87} 神宗初即位，中丞王陶言，宰相韩魏公不押常朝班为跋扈。帝遣近侍以章疏示魏公，公奏曰：‘臣非跋扈者，陛下遣一小黄门至，则可缚臣以去矣。’帝为之动，出王陶知陈州。《邵氏闻见录》卷三。</p></li>
<li><p>[]{#-宋人轶事-88} 韩魏公罢政，以守司徒兼侍中、镇安武胜军节度使。公累章牢辞，至以为恐开大臣希望僭忒之阶。遂改淮南节度使。元丰间，文潞公亦加两镇，引魏公事辞，卒亦不拜。《老学庵笔记》卷八。</p></li>
<li><p>[]{#-宋人轶事-89} 见王安石15。</p></li>
<li><p>[]{#-宋人轶事-90} 见王安石45。</p></li>
<li><p>[]{#-宋人轶事-91} 神宗遣贵珰张茂则传宣抚问韩魏公，公待以旧例常礼。或谓公：‘茂则贵密方亲信，宜厚遇之。’公曰：‘正谓此也。我若过礼之，茂则归奏，必为人主所窥，不若且守中而已，乃所以防闲也。’《默记》卷中。</p></li>
<li><p>[]{#-宋人轶事-92} 熙宁初，公在咸秦，平凉经略使蔡挺建议，欲城白塔，公许之。及本路兵马夫丁既兴，而虏骑亦至塞下，挺恐兵败而事不济，且己任其罪，乃走使京师，具事势如此，及其可忧之状，请命于朝廷。朝廷惟责公以不当增修保障，致一路沟城惧于奔，而不知始建谋者，挺也。公亦不自辨明，洎城成，无事，公复奏挺之功，而乞加奖谕焉。《宋朝事实类苑》卷八引《魏王别录》。</p></li>
<li><p>[]{#-宋人轶事-93} 蔡挺在密院日，有废马监之议，朝廷遂遣蔡确出相度利害，确以可废闻。上以谓所得子利，给官吏与兵卒犹不足，则国家所费亦大，不如废之便。公闻之，曰：‘马监之于国，为利岂少哉！不惟马之蕃息足以备缓急之用，又足以为四夷之声势。’《宋朝事实类苑》卷十七引《魏王别录》。</p></li>
<li><p>[]{#-宋人轶事-94} 魏公在永兴，一日，有一幕官来参，公一见熟视，蹙然不乐，凡数月未尝交一语。仪公乘间问公：‘幕官者，公初不识之，胡然一见而不乐？’公曰：‘见其额上有块隐起，必是礼拜，当非佳士。恁地人，缓急怎生倚仗？’《道山清话》。《宋稗类钞》卷二。</p></li>
<li><p>[]{#-宋人轶事-95} 公判京兆日，得侄孙书云：‘田产多为邻近侵占，不欲经官陈理。’魏公止于书尾题诗一绝云：‘他人侵我且从伊，子细思量未有时。试上含光殿基看，秋风秋草正离离。’《韩魏公遗事》。</p></li>
<li><p>[]{#-宋人轶事-96} 韩魏公初罢相，出镇长安，或献诗云：‘是非莫问门前客，得失须凭塞上翁。引取碧油红斾去，邺王台畔醉春风。’公以为然，即请守相州。《诗人玉屑》卷九引《幕府燕闲录》。《宋诗纪事》卷九十六。</p></li>
<li><p>[]{#-宋人轶事-97} 公旧有德于关中，秦人爱之。后子华自丞相出宣抚，秦之父老有远来观于道傍者，乃愕然相谓曰：‘吾以谓韩侍中，乃非也。’于是相引以去。《韩魏公别录》。《宋朝事实类苑》卷八。《自警编》卷六。</p></li>
<li><p>[]{#-宋人轶事-98} 熙宁初，朝廷初置条列司，诸路各置提举常平司，及俵常平钱，收二分之息。时魏公镇北都，上章论其事，乞罢诸路提举官，常平法依旧，不收二分之息。魏公精于章表，其说从容详悉，无所伤忤。有皇城使沈惟恭者辄令其门客孙棐诈作魏公之表云：‘欲兴晋阳之甲，以除君侧之恶。’表成，惟恭以示閤门使李评，评夺其藁以闻。上大骇，下惟恭、孙棐于大理，而御史中丞吕公着因便坐奏事，犹以棐言为实。上出魏公章送条例司，惟恭流海上，孙棐杖杀于市，罢公着中丞，出知颍州，制曰：‘比大臣之抗章，因便坐而与对，乃厚诬方镇，有条恶之谋，深骇予闻，乖事理之实。’《东轩笔录》卷六。</p></li>
<li><p>[]{#-宋人轶事-99} 〔韩魏公〕每为人言：‘自少至老，始终所践履，惟在一部《论语》中，未尝须臾散离。’文若云：‘公晚镇北门，已六十余矣。玉汝为都转运使，公时多病，不甚视政事，数谒告家居。玉汝每擕文若问候，至则直造卧内，几案间不见他物，惟一唾壶与《论语》耳，乃信传者不谬。’《岩下放言》卷中。</p></li>
<li><p>[]{#-宋人轶事-100} 韩魏公、文潞公先后镇北门。魏公时，朝城令杖一守把兵，方二下，兵辄悖骂不已，令以送府。公问兵：‘实悖令否？’曰：‘实。’曰：‘汝禁兵，既在县有役，则有阶级矣。’即判送状，领赴市曹处斩，从容平和如常时。众见其投判笔，方知有异。潞公时，复有外县送一兵，犯如前者。公震怒，问虚实。兵以实言。亦判送状处斩，掷其笔。二公之量不同：魏公则彼自犯法，吾无怒焉，潞公异禀雄豪，奸恶不容也。《邵氏闻见后录》卷二十。《宋名臣言行录》后集卷一。</p></li>
<li><p>[]{#-宋人轶事-101} 公判大名府日，有案吏请假娶妻，继有讼其不法及参假，送狱勘正。将引断，乃令封起公案。及半年后，一日，令取前案送签厅行遣，二倅乃白公曰：‘此人自封案后，颇谨愿，不为非法。乞恕罪，如何？’公乃问二倅曰：‘二公知某封案之意乎？’曰：‘不知。’公乃云：‘此人缘请假娶妻，继而至讼。当时若便断遣，必伤三家人情。此人与父母必咎其妻，而妻之父母亦不悦，所以封起案卷。今已半年矣，无可疑者，请一面行之。’公之临政，虽轻刑亦必致虑。《韩魏公遗事》。</p></li>
<li><p>[]{#-宋人轶事-102} 韩魏公留守北京，有幕官每夜必出游宴。同官皆欲谮之，虑公不听。一日，相约至日晚见公议急事，乞召幕官，久之不至。方欲白公所以，公佯惊曰：‘某忘记，早来某官尝白某，早出见一亲识矣。’其宽大容人之过如此。又尝久使一使臣，求去参选，公不遣，如是数年。使臣怨公不遣，则白公：‘某参选方是作官，久留公门止是奴仆耳。’公笑，屏人谓曰：‘汝亦尝记某年月日，私窃官银数十两置怀袖中否？独吾知之，他人不知也。吾所以不遣汝者，正恐汝当官不自慎，必败官尔。’使臣愧谢。公之宽弘大度，服人如此。《童蒙训》卷中。</p></li>
<li><p>[]{#-宋人轶事-103} 韩魏公知北都，有中外亲献玉盏一只，云：‘耕者入坏冢而得，表里无纤瑕可指，真绝宝也。’公以百金答之，尤为宝玩。乃开宴召漕使显官，特设一桌，覆以绣衣，致玉盏其上，且将用之酌酒遍劝坐客。俄为吏将误触，台倒，玉盏具碎，坐客皆愕然。吏将伏地待罪。公神色不动，笑谓坐客曰：‘物破亦自有时。’谓吏将曰：‘汝误也，非故也，何罪之有？’《墨客挥犀》卷七。《厚德录》卷二引《翰府名谈》。《青琐高议》后集卷二。《宋朝事实类苑》卷十四。《宋名臣言行录》后集卷一。《仕学规范》卷十一。《自警编》卷一。《湖海新闻夷坚续志》前集卷一。《何氏语林》卷十四。</p></li>
<li><p>[]{#-宋人轶事-104} 公判大名府，一日，倅车出按属县，其女与签判子逾墙私通，倅妻亲送至府庭。公乃为之掌判，使成婚对，以掩前过，仍以五百千助嫁。《韩魏公遗事》。</p></li>
<li><p>[]{#-宋人轶事-105} 公在北门见客，或至午方暇，引公事，必呼阍者谕之曰：‘诉事者馁矣。’遍晓之，令饭而后来，人皆慰悦，然公亦未食也。《韩魏公别录》。</p></li>
<li><p>[]{#-宋人轶事-106} 公在魏时，府僚路拯者，就案呈有司事，而状尾忘书名，公即以袖覆之，抑首与语，稍稍潜卷，语笑从容以授之。路君退而自愧服，曰：‘真天下盛德。’《韩魏公别录》。《宋名臣言行录》后集卷一。《厚德录》卷二。《自警编》卷四。《昨非庵日纂》二集卷十七。</p></li>
<li><p>[]{#-宋人轶事-107} 尹师鲁以贬死，有子朴，方褓。既长，韩魏公闻于朝，命官。魏公判北京，荐为幕属，教育之如子弟。朴少年有才，所为或过举，魏公挂师鲁之像哭之。朴亦早死。《邵氏闻见录》卷九。</p></li>
<li><p>[]{#-宋人轶事-108} 公在北门，重阳燕诸曹于后园，有一诗，一联云：‘不羞老圃秋容淡，且看寒花晚节香。’公居常谓：‘保初节易，保晚节难。’……又作《喜雪》诗，一联云：‘危石盖深盐虎陷，老松擎重玉龙寒。’人谓公身虽在外，自任以天下之重如此。《韩魏公遗事》。《宋朝事实类苑》卷三十六。《词林纪事》卷三。《宋诗纪事》卷十一。</p></li>
<li><p>[]{#-宋人轶事-109} 熙宁初，韩魏公罢相，镇北京，新进多陵慢之。魏公郁郁不得志，尝为诗云：‘花去晓丛蜂蝶乱，雨均春圃桔橰闲。’时人称其微婉也。《职官分纪》卷二十八引《归田录》。《冷斋夜话》卷二。《诗话总龟》前集卷五十。《宋诗纪事》卷十一引《迂叟诗话》。</p></li>
<li><p>[]{#-宋人轶事-110} 刘御药好收古画，多求诸公跋尾，数册上有金书字，悉上笔。余三册，公卿多题于后。刘到北门宣公，出画册，谓独未得公数字为恨。公题云：‘观画之术无他，惟逼真而已。得真之全者，绝也。得真之多者，上也。不得其多，非中即下矣。持吾说以观刘氏之画，其可逃乎哉？安阳憃叟病中题。’人谓此术不独可观画，亦可观人物也。《韩魏公遗事》。</p></li>
<li><p>[]{#-宋人轶事-111} 韩魏公判北京，有术者上谒，言能视笏文知吉凶。魏公语其人明日至。明日，魏公作饭召通判，而术者得预焉。魏公预与通判易笏，令观之。术者视魏公笏言：‘某日当再召，在相位必当若干年。’视通判笏曰：‘某日当进秩，当至某官。’既毕，魏公令人厚谢之。通判曰：‘狂生敢欺罔相公如此，罪应诛，乃反厚赠之，何也？’公曰：‘琦先欺他。’《北窗炙輠录》卷上。《茶余客话》卷十八。</p></li>
<li><p>[]{#-宋人轶事-112} 韩魏公喜营造，所临之郡，必有改作，皆宏壮雄深，称其度量。在大名，于正寝之后稍西为堂五楹尤大，其间洞然，不为房室，号‘善养堂’，盖其平日宴息之地也。《却扫编》卷下。《何氏语林》卷二十一。《宋稗类钞》卷四。</p></li>
<li><p>[]{#-宋人轶事-113} 韩魏公元勋旧德，夷夏具瞻。熙宁中留守北都，辽使每过境，必先戒其下曰：‘韩丞相在此，无得过有呼索。’辽使与京尹书，故事，纸尾止押字，是时悉书名，其为辽人尊畏如此。每使至于国，必问侍中安否。其后，公子忠彦奉使，辽主问尝使中国者曰：‘国使类丞相否？’或曰：‘类。’即命工图之。《渑水燕谈录》卷二。《宋朝事实类苑》卷八。</p></li>
<li><p>[]{#-宋人轶事-114} 公治大名四年，虏使每南来，涉临清县，即戒其下曰：‘此韩侍中境内，慎勿乱须索以辱我也。’又尝有使曰：‘我辈在国中，想望韩公名。今幸至此，如何得见？’故事，惟通判摄少尹，与之相见而已，留守不出也。又尝有谕其下者曰：‘献侍中马，须择好者来。’既而不如旨，怒曰：‘此岂比他处，而敢尔不加意！’遂挞其人，易其马。《韩魏公别录》。《宋朝事实类苑》卷八。《自警编》卷六。</p></li>
<li><p>[]{#-宋人轶事-115} 虏人每见汉使，必起立致恭以问曰：‘韩公安否？今在何处？’次问文、富二老，亦以公，余或以官、以名而已。《韩魏公别录》。《宋朝事实类苑》卷八。</p></li>
<li><p>[]{#-宋人轶事-116} 自唐以来，守北门者不知几何人，惟狄梁公有生祠。公之去魏，魏人亦立生祠于熙宁佛寺，仪形宛然。每公诞辰，士女焚香于堂，小民献技于庭者，终日不绝。公闻而笑曰：‘我尚生也，而如此邪！’及公薨，魏人之来赴者甚多，而就哭于祠下者尤众。《韩魏公别录》。</p></li>
<li><p>[]{#-宋人轶事-117} 韩魏公所历诸大镇，皆有遗爱，人人画像事之。独魏人于生祠为塑像，岁时瞻奠。《自警编》卷六引《行状》。《言行龟鉴》卷二。</p></li>
<li><p>[]{#-宋人轶事-118} 见欧阳修146。</p></li>
<li><p>[]{#-宋人轶事-119} 韩魏公自中书出守相州，于居第作狎鸥亭。永叔以诗寄曰：‘岂止忘机鸥鸟信，钧陶万物本无心。’魏公喜曰：‘余在中书进退升黜，未尝置心于其间。永叔可谓知我。’《古今诗话》。《诗话总龟》前集卷十五。《唐宋分门名贤诗话》卷四。</p></li>
<li><p>[]{#-宋人轶事-120} 韩魏公晚号‘安阳戆叟’。《石林燕语》卷十。</p></li>
<li><p>[]{#-宋人轶事-121} 韩魏公以使相出镇相州，因祀宣尼宿于斋馆。夜有偷儿入其室，褰帷挺刃，顾谓公曰：‘不能自济，故来求济于公。’公曰：‘几上器具，可直百千，尽以与汝。’偷儿曰：‘非此谓也，愿得公首，以献西人。’公即引颈。偷儿投刃稽颡曰：‘以公德量过人，故来试公。然几上之物已荷公赐，愿公无泄也。’公曰：‘诺，明日于宅库如其数取偿之。’终不以语人。其后为盗者以他事坐罪当死，乃于市中备言其事，曰：‘虑吾死后，惜公之遗德，不传于世也。’《厚德录》卷一引《遁斋闲览》。《韩魏公遗事》。《类说》卷四十七。《群书类编故事》卷十六。</p></li>
<li><p>[]{#-宋人轶事-122} 韩忠献公判相州日，寒食节出祀，庖人驱数羊欲杀之。内一羊奔出公前跪鸣，良久不去，若有所诉。公问之曰：‘汝非乞命呼？吾知矣。’羊鸣地而再跪伏，若拜谢状。公即亲书一牌，曰‘长生羊’，系于颈，令不得杀。公后筵会亦不用羊。《湖海新闻夷坚续志》前集卷二。</p></li>
<li><p>[]{#-宋人轶事-123} 熙宁中，侍禁孙勉，监澶州堤，见一鼋自黄河顺流而下，射杀之，继而暴卒。入冥为鼋诉，当偿命。殿上主者乃韩魏公，勉实故吏，乃再三求哀。公教乞检房簿，既至阴府，如所教，以尚有寿十五年，遂放还。《韩魏公别录》所书，其略如此。《魏公家传》则云：右侍禁孙勉，监元城埽，埽多垫陷，费工料。勉询知有巨鼋穴其下，乃伺出射杀之。数日，勉方昼卧，为吏追去：‘有鼋诉，当往证之。’既至一宫阙，守卫甚严，吏云：‘紫府真人宫也。’勉仰视，真人乃韩魏公也，亟俯伏诉。公微劳之曰：‘汝当往阴府证事乎？’勉述杀鼋事，公取黄诰示之，谓曰：‘鼋不与人同，彼害汝埽，杀之，汝职也。’遣之使去，出门遂寤。事既播扬，神皇谓辅臣曰：‘闻说韩琦为真人事否？’皆曰：‘未之闻也。’上具道所以，咨嗟久之。《清波杂志》卷七。《青琐高议》前集卷一。《宾退录》卷六。</p></li>
<li><p>[]{#-宋人轶事-124} 老王先生老志，道人前事未来者，凡有几，罔不中。韩文公粹彦，吾妻父也。尝得其手字曰：‘凭取一真语，天官自相寻。’不月余，自工部除礼部侍郎。小天一日命吾绍介，往见之。老志喜，即语小天曰：‘紫府真人。’小天亦疾应曰：‘先公魏国薨后，有家吏孙勔日主洒扫，因射大鼋死被追，故有紫府真人事。或书于《青琐小说》，不谬也。’老志又曰：‘紫府真人，实阴官之贵，匪天仙。魏公功德茂盛，近始升诸天矣。其初玉华真人下侍者也。’小天疾应曰：‘乃玉华真人下侍者也。’二人相语，即啐喙同时。吾大为之骇。小天徐语吾及老志曰：‘先公晚在乡郡，但寝与食外，朝夕惟处道室中静默，有独坐至夜分者。未薨之前，遂自悟其身乃玉华真人下侍者也。’时吾叹息不已，而老志喜色自布宅。此事独吾得久矣，恨世犹未知也。《铁围山丛谈》卷五。</p></li>
<li><p>[]{#-宋人轶事-125} 公起堂于此第池上，以效乐天，因名曰‘醉白堂’。五月堂成，公赋二诗，其一卒章云：‘霓裳百指非吾事，只学醺酣石上眠。’自是寝疾，以六月二十四日薨，此诗遂为绝笔。既而上遣使特为石藏以葬公，始悟‘石上眠’之句若谶云。《韩魏公别录》。《诗话总龟》前集卷三十二。</p></li>
<li><p>[]{#-宋人轶事-126} 韩魏公以病乞乡郡，遂以使相侍中判相州，既而疾革，一夕，星陨于园中，枥马皆鸣，翌日，公薨。《东轩笔录》卷六。《古事比》卷一。</p></li>
<li><p>[]{#-宋人轶事-127} 韩忠献公神道碑，神宗御制也。中云：‘薨前一夕，有大星殒于园中，枥马皆鸣。’《宋朝事实类苑》卷八。</p></li>
<li><p>[]{#-宋人轶事-128} 韩侍中薨，差内臣张都知督葬事，玄堂甃以石，一切用度，皆出于官。上自撰墓碑，题其额曰：‘两朝顾命定册元勋之碑。’明年，曾侍中薨，上题其墓碑额曰：‘两朝顾命赞册亚勋之碑。’《倦游杂录》。《宋朝事实类苑》卷八。《墨客挥犀》卷二。</p></li>
<li><p>[]{#-宋人轶事-129} 熙宁中，华山圮，雨木冰，已而韩魏公薨。王荆公挽词云：‘木稼曾闻达官怕，山颓果见哲人萎。’《宾退录》卷三。《鸡肋编》卷下。《宋诗纪事》卷十五。</p></li>
<li><p>[]{#-宋人轶事-130} 见萧注2。</p></li>
<li><p>[]{#-宋人轶事-131} 韩魏公声雌，文潞公步碎。相者以为二公若无此二事，皆非人臣之相。《老学庵笔记》卷七。《宋稗类钞》卷五。</p></li>
<li><p>[]{#-宋人轶事-132} 公姿貌英特，美须髯，骨骼清耸，眉目森秀。图绘传天下，人以谓高山大岳，望之气象雄杰，而包育微细，畜泄云雨，藏匿宝怪，盖自然也。《宋名臣言行录》后集卷一。</p></li>
<li><p>[]{#-宋人轶事-133} 凡人语及其所不平，则气必动，色必变，辞必厉，唯韩魏公不然。更说到小人忘恩背义，欲倾己处，辞和气平，如道寻常事。公曰：‘某平生仗孤忠以进，每遇大事，则以死自处。幸而不死，事皆偶成，实天扶持，非某能也。’《宋朝事实类苑》卷十四。《韩魏公别录》。</p></li>
<li><p>[]{#-宋人轶事-134} 韩魏公元勋盛德如此，闻人一小善，则曰：‘琦不及也。’《自警编》卷四。</p></li>
<li><p>[]{#-宋人轶事-135} 禁卒有私逃数日而负其母以至者，军中执之以见公，按法当死。卒曰：‘母老且病，近在数舍间，常恐不复见。诚知擅去当诛，得一见，死无恨。’公恻然，考按得实，即以便宜释之。军中感悦，有垂涕者。《宋朝事实类苑》卷十四。</p></li>
<li><p>[]{#-宋人轶事-136} 韩魏公门人有击关夜出者，阍吏不得赂，诘旦以锁损诉于公。公曰：‘锁不堪用，付市买修来。’《清波杂志》卷四。《晁氏客语》。</p></li>
<li><p>[]{#-宋人轶事-137} 吴长文子璟，素以劲挺有器节称，公亦称之。及幕府有阙，门下有以璟为言者，公曰：‘此人气虽壮，然包畜不深，发必暴，且不中节，当以此败。’置而不言。不逾年，璟罪败，皆如其言。《宋朝事实类苑》卷十四。</p></li>
<li><p>[]{#-宋人轶事-138} 韩魏公客郭注者，才而美，然求室则病。行年五十，未有室家。魏公怜之，百计赒恤，为求婚，将遂，其人必死。公以侍儿赐之，未及门而注死。《冷斋夜话》卷九。《续墨客挥犀》卷四。《苕溪渔隐丛话》前集卷二十八。《昨非庵日纂》二集卷八。</p></li>
<li><p>[]{#-宋人轶事-139} 魏公一日至诸子读书堂，见卧榻枕边有一剑，公问仪公：‘何用？’仪公言：‘夜间以备缓急。’公笑曰：‘使汝果能手刃贼，贼死于此，汝何以处？万一夺入贼手，汝不得为完人矣。古人青氊之说，汝不记乎？’《道山清话》。《宋稗类钞》卷五。</p></li>
<li><p>[]{#-宋人轶事-140} 凡将相随行，公使钱令子弟主之，遂以给私用，无复限量。独公不然，所至一以属本郡，月之所给，亦随众人，皆着为例，例所不当得，一毫不取。《韩魏公别录》。</p></li>
<li><p>[]{#-宋人轶事-141} 公在相府时，家有女乐十二辈。及崔夫人亡，一日尽厚遣之。同列多劝公留以为暮年之欢，公曰：‘所乐能几何？而常令人劳心，孰与吾闲静之乐也。’识者以谓过人远矣。《韩魏公别录》。《宋朝事实类苑》卷八。《自警编》卷二。《言行龟鉴》卷二。《昨非庵日纂》一集卷七。</p></li>
<li><p>[]{#-宋人轶事-142} 韩魏公家不食蔬，以脯醢当蔬盘，度亦始于近时耳。《老学庵笔记》卷七。</p></li>
<li><p>[]{#-宋人轶事-143} 〔公〕家藏图籍万余卷，卷末皆题曰‘传贤子孙’。《韩魏公家传》卷十。</p></li>
<li><p>[]{#-宋人轶事-144} 韩稚圭善饮，后以疾，饮量殊减。《江隣几杂志》。</p></li>
<li><p>[]{#-宋人轶事-145} 予在扬州，一日，独游石塔寺，访一高僧。坐小室中，僧于骨董袋中取香如芡许，炷之，觉香韵不凡，与诸香异，似道家婴香，而清烈过之。僧笑曰：‘此魏公香也。韩魏公喜焚此香，乃传其法。’《墨庄漫录》卷二。</p></li>
<li><p>[]{#-宋人轶事-146} 王正甫、石才翁对韩魏公草书，公言：‘二子一似向马行头吹笛。’座客皆不晓，公为解之：‘若非妙手，不敢向马行头吹也。’《苏轼文集》卷六十九《题跋》。</p></li>
<li><p>[]{#-宋人轶事-147} 魏公生仪公兄弟，名连彦字。彦生子，名从口字。口生子，从胄字。胄之子，名连三画。或谓魏公之命，以其名琦字析焉。《挥麈录》卷二。</p></li>
<li><p>[]{#-宋人轶事-148} 元丰中，忠彦以坟墓久阙照管，乞弟粹彦监相州酒税。神宗御批云：‘韩琦有功于国，非他臣比，特依所乞。’仍令吏部今后常注其见在仕子孙一人，随本资任，或亲民监当相州一差遣。国朝以来，臣僚之家未尝有此，乃非常之恩也。《韩魏公家传》卷十。</p></li>
<li><p>[]{#-宋人轶事-149} 韩魏公名德为遐迩所重。韩魏公之子忠彦聘辽，国主知其为公子，问尝使南朝者：‘形貌肖韩相公否？’皆曰：‘然。’遂图忠彦之像。靖康间，金人至河南，所过萧然，入相州传孝寺，见公画像，下马罗拜，秋毫不犯而去。又觅公墓，拜谒而退。《云谷杂纪》卷三。</p></li>
<li><p>[]{#-宋人轶事-150} 方靖康之变，燕人有随虏过相州，因谒韩魏公祠堂，题诗祠中，一联云：‘有客能吟丞相柏，无人敢伐召公棠。’魏公勋德之重，而外夷亦知景慕如此也。《庚溪诗话》卷下。《尧山堂外纪》卷四十七。</p></li>
<li><p>[]{#-宋人轶事-151} 粘罕遣兵破颍昌府，指挥兵马不得入韩琦宅，至是百姓数千人皆入其家，并免杀戮。《三朝北盟会编》卷七十二。</p></li>
</ol>

</div>
</div>
<!-- </div> -->
            </section>

          </div>
        </div>
      </div>
<a href="吕夷简.html" class="navigation navigation-prev " aria-label="Previous page"><i class="fa fa-angle-left"></i></a>
<a href="宋女性.html" class="navigation navigation-next " aria-label="Next page"><i class="fa fa-angle-right"></i></a>
    </div>
  </div>
<script src="libs/gitbook-2.6.7/js/app.min.js"></script>
<script src="libs/gitbook-2.6.7/js/lunr.js"></script>
<script src="libs/gitbook-2.6.7/js/clipboard.min.js"></script>
<script src="libs/gitbook-2.6.7/js/plugin-search.js"></script>
<script src="libs/gitbook-2.6.7/js/plugin-sharing.js"></script>
<script src="libs/gitbook-2.6.7/js/plugin-fontsettings.js"></script>
<script src="libs/gitbook-2.6.7/js/plugin-bookdown.js"></script>
<script src="libs/gitbook-2.6.7/js/jquery.highlight.js"></script>
<script src="libs/gitbook-2.6.7/js/plugin-clipboard.js"></script>
<script>
gitbook.require(["gitbook"], function(gitbook) {
gitbook.start({
"sharing": {
"github": false,
"facebook": true,
"twitter": true,
"linkedin": true,
"weibo": true,
"instapaper": false,
"vk": false,
"whatsapp": false,
"all": ["weibo", "facebook", "twitter", "linkedin", "instapaper", "whatsapp", "vk"]
},
"fontsettings": {
"theme": "white",
"family": "serif",
"size": 2
},
"edit": {
"link": null,
"text": null
},
"history": {
"link": null,
"text": null
},
"view": {
"link": null,
"text": null
},
"download": null,
"search": {
"engine": "lunr",
"options": null
},
"toc": {
"collapse": "none",
"scroll_highlight": true
},
"toolbar": {
"position": "fixed"
}
});
});
</script>

</body>

</html>
