<!DOCTYPE html>
<html lang="en">
<head>
<meta http-equiv="Content-Type" content="text/html; charset=UTF-8">
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>116 宋人轶事汇编卷四十 | 历史上的一些人</title>
<meta name="author" content="林峰">
<meta name="description" content="116.1 杂　录  国朝故事，天子诞节，则宰臣率文武百僚班紫宸殿下，拜舞称庆。宰相独登殿捧觞，上天子万寿，礼毕，赐百官茶汤罢，于是天子还内。则宰臣夫人在内亦率执政夫人以班福宁殿下，拜而称贺。宰臣夫人独登殿捧觞，上天子万寿，仍以红罗绡金须帕系天子臂，退复再拜，遂燕坐于殿廊之左。此儒臣之至荣。《铁围山丛谈》卷二。...">
<meta name="generator" content="bookdown 0.26 with bs4_book()">
<meta property="og:title" content="116 宋人轶事汇编卷四十 | 历史上的一些人">
<meta property="og:type" content="book">
<meta property="og:image" content="/images/cover_sheep_thinker.jpeg">
<meta property="og:description" content="116.1 杂　录  国朝故事，天子诞节，则宰臣率文武百僚班紫宸殿下，拜舞称庆。宰相独登殿捧觞，上天子万寿，礼毕，赐百官茶汤罢，于是天子还内。则宰臣夫人在内亦率执政夫人以班福宁殿下，拜而称贺。宰臣夫人独登殿捧觞，上天子万寿，仍以红罗绡金须帕系天子臂，退复再拜，遂燕坐于殿廊之左。此儒臣之至荣。《铁围山丛谈》卷二。...">
<meta name="twitter:card" content="summary">
<meta name="twitter:title" content="116 宋人轶事汇编卷四十 | 历史上的一些人">
<meta name="twitter:description" content="116.1 杂　录  国朝故事，天子诞节，则宰臣率文武百僚班紫宸殿下，拜舞称庆。宰相独登殿捧觞，上天子万寿，礼毕，赐百官茶汤罢，于是天子还内。则宰臣夫人在内亦率执政夫人以班福宁殿下，拜而称贺。宰臣夫人独登殿捧觞，上天子万寿，仍以红罗绡金须帕系天子臂，退复再拜，遂燕坐于殿廊之左。此儒臣之至荣。《铁围山丛谈》卷二。...">
<meta name="twitter:image" content="/images/cover_sheep_thinker.jpeg">
<!-- JS --><script src="https://cdnjs.cloudflare.com/ajax/libs/clipboard.js/2.0.6/clipboard.min.js" integrity="sha256-inc5kl9MA1hkeYUt+EC3BhlIgyp/2jDIyBLS6k3UxPI=" crossorigin="anonymous"></script><script src="https://cdnjs.cloudflare.com/ajax/libs/fuse.js/6.4.6/fuse.js" integrity="sha512-zv6Ywkjyktsohkbp9bb45V6tEMoWhzFzXis+LrMehmJZZSys19Yxf1dopHx7WzIKxr5tK2dVcYmaCk2uqdjF4A==" crossorigin="anonymous"></script><script src="https://kit.fontawesome.com/6ecbd6c532.js" crossorigin="anonymous"></script><script src="libs/jquery-3.6.0/jquery-3.6.0.min.js"></script><meta name="viewport" content="width=device-width, initial-scale=1, shrink-to-fit=no">
<link href="libs/bootstrap-4.6.0/bootstrap.min.css" rel="stylesheet">
<script src="libs/bootstrap-4.6.0/bootstrap.bundle.min.js"></script><script src="libs/bs3compat-0.3.1/transition.js"></script><script src="libs/bs3compat-0.3.1/tabs.js"></script><script src="libs/bs3compat-0.3.1/bs3compat.js"></script><link href="libs/bs4_book-1.0.0/bs4_book.css" rel="stylesheet">
<script src="libs/bs4_book-1.0.0/bs4_book.js"></script><script src="libs/htmlwidgets-1.5.4/htmlwidgets.js"></script><script src="libs/viz-1.8.2/viz.js"></script><link href="libs/DiagrammeR-styles-0.2/styles.css" rel="stylesheet">
<script src="libs/grViz-binding-1.0.9/grViz.js"></script><script src="https://cdnjs.cloudflare.com/ajax/libs/autocomplete.js/0.38.0/autocomplete.jquery.min.js" integrity="sha512-GU9ayf+66Xx2TmpxqJpliWbT5PiGYxpaG8rfnBEk1LL8l1KGkRShhngwdXK1UgqhAzWpZHSiYPc09/NwDQIGyg==" crossorigin="anonymous"></script><script src="https://cdnjs.cloudflare.com/ajax/libs/mark.js/8.11.1/mark.min.js" integrity="sha512-5CYOlHXGh6QpOFA/TeTylKLWfB3ftPsde7AnmhuitiTX4K5SqCLBeKro6sPS8ilsz1Q4NRx3v8Ko2IBiszzdww==" crossorigin="anonymous"></script><!-- CSS --><style type="text/css">
    
    div.hanging-indent{margin-left: 1.5em; text-indent: -1.5em;}
  </style>
<link rel="stylesheet" href="style/bs4_book.css">
</head>
<body data-spy="scroll" data-target="#toc">

<div class="container-fluid">
<div class="row">
  <header class="col-sm-12 col-lg-3 sidebar sidebar-book"><a class="sr-only sr-only-focusable" href="#content">Skip to main content</a>

    <div class="d-flex align-items-start justify-content-between">
      <h1>
        <a href="index.html" title="">历史上的一些人</a>
      </h1>
      <button class="btn btn-outline-primary d-lg-none ml-2 mt-1" type="button" data-toggle="collapse" data-target="#main-nav" aria-expanded="true" aria-controls="main-nav"><i class="fas fa-bars"></i><span class="sr-only">Show table of contents</span></button>
    </div>

    <div id="main-nav" class="collapse-lg">
      <form role="search">
        <input id="search" class="form-control" type="search" placeholder="Search" aria-label="Search">
</form>

      <nav aria-label="Table of contents"><h2>Table of contents</h2>
        <ul class="book-toc list-unstyled">
<li><a class="" href="index.html"></a></li>
<li><a class="" href="%E6%9E%97%E5%B3%B0%E8%AF%84.html"><span class="header-section-number">1</span> 林峰评</a></li>
<li><a class="" href="%E4%B8%89%E5%9B%BD%E9%AD%8F%E5%B8%9D.html"><span class="header-section-number">2</span> 三国魏帝</a></li>
<li><a class="" href="%E4%B8%89%E5%9B%BD%E9%AD%8F%E5%AE%98%E5%91%98.html"><span class="header-section-number">3</span> 三国魏官员</a></li>
<li><a class="" href="%E4%B8%9C%E6%99%8B%E5%B8%9D.html"><span class="header-section-number">4</span> 东晋帝</a></li>
<li><a class="" href="%E5%94%90%E5%AE%98%E5%91%98.html"><span class="header-section-number">5</span> 唐官员</a></li>
<li><a class="" href="%E5%AE%8B%E5%B9%B4%E5%8F%B7.html"><span class="header-section-number">6</span> 宋年号</a></li>
<li><a class="" href="%E5%AE%8B%E7%9A%87%E5%B8%9D.html"><span class="header-section-number">7</span> 宋皇帝</a></li>
<li><a class="" href="%E5%AE%8B%E5%AE%98%E5%91%98.html"><span class="header-section-number">8</span> 宋官员</a></li>
<li><a class="" href="%E5%AE%8B%E5%A5%B3%E6%80%A7.html"><span class="header-section-number">9</span> 宋女性</a></li>
<li><a class="" href="%E5%89%8D%E8%A8%80.html"><span class="header-section-number">10</span> 前言</a></li>
<li><a class="" href="%E5%8D%B7%E4%B8%80%E9%AD%8F%E4%B9%A6%E4%B8%80%E6%AD%A6%E5%B8%9D%E7%BA%AA%E7%AC%AC%E4%B8%80.html"><span class="header-section-number">11</span> 卷一·魏书一·武帝纪第一</a></li>
<li><a class="" href="%E5%8D%B7%E4%BA%8C%E9%AD%8F%E4%B9%A6%E4%BA%8C%E6%96%87%E5%B8%9D%E7%BA%AA%E7%AC%AC%E4%BA%8C.html"><span class="header-section-number">12</span> 卷二·魏书二·文帝纪第二</a></li>
<li><a class="" href="%E5%8D%B7%E4%B8%89%E9%AD%8F%E4%B9%A6%E4%B8%89%E6%98%8E%E5%B8%9D%E7%BA%AA%E7%AC%AC%E4%B8%89.html"><span class="header-section-number">13</span> 卷三·魏书三·明帝纪第三</a></li>
<li><a class="" href="%E5%8D%B7%E5%9B%9B%E9%AD%8F%E4%B9%A6%E5%9B%9B%E4%B8%89%E5%B0%91%E5%B8%9D%E7%BA%AA%E7%AC%AC%E5%9B%9B.html"><span class="header-section-number">14</span> 卷四·魏书四·三少帝纪第四</a></li>
<li><a class="" href="%E5%8D%B7%E4%BA%94%E9%AD%8F%E4%B9%A6%E4%BA%94%E5%90%8E%E5%A6%83%E4%BC%A0%E7%AC%AC%E4%BA%94.html"><span class="header-section-number">15</span> 卷五·魏书五·后妃传第五</a></li>
<li><a class="" href="%E5%8D%B7%E5%85%AD%E9%AD%8F%E4%B9%A6%E5%85%AD%E8%91%A3%E4%BA%8C%E8%A2%81%E5%88%98%E4%BC%A0%E7%AC%AC%E5%85%AD.html"><span class="header-section-number">16</span> 卷六·魏书六·董二袁刘传第六</a></li>
<li><a class="" href="%E5%8D%B7%E4%B8%83%E9%AD%8F%E4%B9%A6%E4%B8%83%E5%90%95%E5%B8%83%E5%BC%A0%E9%82%88%E8%87%A7%E6%B4%AA%E4%BC%A0%E7%AC%AC%E4%B8%83.html"><span class="header-section-number">17</span> 卷七·魏书七·吕布张邈臧洪传第七</a></li>
<li><a class="" href="%E5%8D%B7%E5%85%AB%E9%AD%8F%E4%B9%A6%E5%85%AB%E4%BA%8C%E5%85%AC%E5%AD%99%E9%99%B6%E5%9B%9B%E5%BC%A0%E4%BC%A0%E7%AC%AC%E5%85%AB.html"><span class="header-section-number">18</span> 卷八·魏书八·二公孙陶四张传第八</a></li>
<li><a class="" href="%E5%8D%B7%E4%B9%9D%E9%AD%8F%E4%B9%A6%E4%B9%9D%E8%AF%B8%E5%A4%8F%E4%BE%AF%E6%9B%B9%E4%BC%A0%E7%AC%AC%E4%B9%9D.html"><span class="header-section-number">19</span> 卷九·魏书九·诸夏侯曹传第九</a></li>
<li><a class="" href="%E5%8D%B7%E5%8D%81%E9%AD%8F%E4%B9%A6%E5%8D%81%E8%8D%80%E5%BD%A7%E8%8D%80%E6%94%B8%E8%B4%BE%E8%AF%A9%E4%BC%A0%E7%AC%AC%E5%8D%81.html"><span class="header-section-number">20</span> 卷十·魏书十·荀彧荀攸贾诩传第十</a></li>
<li><a class="" href="%E5%8D%B7%E5%8D%81%E4%B8%80%E9%AD%8F%E4%B9%A6%E5%8D%81%E4%B8%80%E8%A2%81%E5%BC%A0%E5%87%89%E5%9B%BD%E7%94%B0%E7%8E%8B%E9%82%B4%E4%BC%A0%E7%AC%AC%E5%8D%81%E4%B8%80.html"><span class="header-section-number">21</span> 卷十一·魏书十一·袁张凉国田王邴传第十一</a></li>
<li><a class="" href="%E5%8D%B7%E5%8D%81%E4%BA%8C%E9%AD%8F%E4%B9%A6%E5%8D%81%E4%BA%8C%E5%B4%94%E6%AF%9B%E5%BE%90%E4%BD%95%E9%82%A2%E9%B2%8D%E5%8F%B8%E9%A9%AC%E4%BC%A0%E7%AC%AC%E5%8D%81%E4%BA%8C.html"><span class="header-section-number">22</span> 卷十二·魏书十二·崔毛徐何邢鲍司马传第十二</a></li>
<li><a class="" href="%E5%8D%B7%E5%8D%81%E4%B8%89%E9%AD%8F%E4%B9%A6%E5%8D%81%E4%B8%89%E9%92%9F%E7%B9%87%E5%8D%8E%E6%AD%86%E7%8E%8B%E6%9C%97%E4%BC%A0%E7%AC%AC%E5%8D%81%E4%B8%89.html"><span class="header-section-number">23</span> 卷十三·魏书十三·钟繇华歆王朗传第十三</a></li>
<li><a class="" href="%E5%8D%B7%E5%8D%81%E5%9B%9B%E9%AD%8F%E4%B9%A6%E5%8D%81%E5%9B%9B%E7%A8%8B%E9%83%AD%E8%91%A3%E5%88%98%E8%92%8B%E5%88%98%E4%BC%A0%E7%AC%AC%E5%8D%81%E5%9B%9B.html"><span class="header-section-number">24</span> 卷十四·魏书十四·程郭董刘蒋刘传第十四</a></li>
<li><a class="" href="%E5%8D%B7%E5%8D%81%E4%BA%94%E9%AD%8F%E4%B9%A6%E5%8D%81%E4%BA%94%E5%88%98%E5%8F%B8%E9%A9%AC%E6%A2%81%E5%BC%A0%E6%B8%A9%E8%B4%BE%E4%BC%A0%E7%AC%AC%E5%8D%81%E4%BA%94.html"><span class="header-section-number">25</span> 卷十五·魏书十五·刘司马梁张温贾传第十五</a></li>
<li><a class="" href="%E5%8D%B7%E5%8D%81%E5%85%AD%E9%AD%8F%E4%B9%A6%E5%8D%81%E5%85%AD%E4%BB%BB%E8%8B%8F%E6%9D%9C%E9%83%91%E4%BB%93%E4%BC%A0%E7%AC%AC%E5%8D%81%E5%85%AD.html"><span class="header-section-number">26</span> 卷十六·魏书十六·任苏杜郑仓传第十六</a></li>
<li><a class="" href="%E5%8D%B7%E5%8D%81%E4%B8%83%E9%AD%8F%E4%B9%A6%E5%8D%81%E4%B8%83%E5%BC%A0%E4%B9%90%E4%BA%8E%E5%BC%A0%E5%BE%90%E4%BC%A0%E7%AC%AC%E5%8D%81%E4%B8%83.html"><span class="header-section-number">27</span> 卷十七·魏书十七·张乐于张徐传第十七</a></li>
<li><a class="" href="%E5%8D%B7%E5%8D%81%E5%85%AB%E9%AD%8F%E4%B9%A6%E5%8D%81%E5%85%AB%E4%BA%8C%E6%9D%8E%E8%87%A7%E6%96%87%E5%90%95%E8%AE%B8%E5%85%B8%E4%BA%8C%E5%BA%9E%E9%98%8E%E4%BC%A0%E7%AC%AC%E5%8D%81%E5%85%AB.html"><span class="header-section-number">28</span> 卷十八·魏书十八·二李臧文吕许典二庞阎传第十八</a></li>
<li><a class="" href="%E5%8D%B7%E5%8D%81%E4%B9%9D%E9%AD%8F%E4%B9%A6%E5%8D%81%E4%B9%9D%E4%BB%BB%E5%9F%8E%E9%99%88%E8%90%A7%E7%8E%8B%E4%BC%A0%E7%AC%AC%E5%8D%81%E4%B9%9D.html"><span class="header-section-number">29</span> 卷十九·魏书十九·任城陈萧王传第十九</a></li>
<li><a class="" href="%E5%8D%B7%E4%BA%8C%E5%8D%81%E9%AD%8F%E4%B9%A6%E4%BA%8C%E5%8D%81%E6%AD%A6%E6%96%87%E4%B8%96%E7%8E%8B%E5%85%AC%E4%BC%A0%E7%AC%AC%E4%BA%8C%E5%8D%81.html"><span class="header-section-number">30</span> 卷二十·魏书二十·武文世王公传第二十</a></li>
<li><a class="" href="%E5%8D%B7%E4%BA%8C%E5%8D%81%E4%B8%80%E9%AD%8F%E4%B9%A6%E4%BA%8C%E5%8D%81%E4%B8%80%E7%8E%8B%E5%8D%AB%E4%BA%8C%E5%88%98%E5%82%85%E4%BC%A0%E7%AC%AC%E4%BA%8C%E5%8D%81%E4%B8%80.html"><span class="header-section-number">31</span> 卷二十一·魏书二十一·王卫二刘傅传第二十一</a></li>
<li><a class="" href="%E5%8D%B7%E4%BA%8C%E5%8D%81%E4%BA%8C%E9%AD%8F%E4%B9%A6%E4%BA%8C%E5%8D%81%E4%BA%8C%E6%A1%93%E4%BA%8C%E9%99%88%E5%BE%90%E5%8D%AB%E5%8D%A2%E4%BC%A0%E7%AC%AC%E4%BA%8C%E5%8D%81%E4%BA%8C.html"><span class="header-section-number">32</span> 卷二十二·魏书二十二·桓二陈徐卫卢传第二十二</a></li>
<li><a class="" href="%E5%8D%B7%E4%BA%8C%E5%8D%81%E4%B8%89%E9%AD%8F%E4%B9%A6%E4%BA%8C%E5%8D%81%E4%B8%89%E5%92%8C%E5%B8%B8%E6%9D%A8%E6%9D%9C%E8%B5%B5%E8%A3%B4%E4%BC%A0%E7%AC%AC%E4%BA%8C%E5%8D%81%E4%B8%89.html"><span class="header-section-number">33</span> 卷二十三·魏书二十三·和常杨杜赵裴传第二十三</a></li>
<li><a class="" href="%E5%8D%B7%E4%BA%8C%E5%8D%81%E5%9B%9B%E9%AD%8F%E4%B9%A6%E4%BA%8C%E5%8D%81%E5%9B%9B%E9%9F%A9%E5%B4%94%E9%AB%98%E5%AD%99%E7%8E%8B%E4%BC%A0%E7%AC%AC%E4%BA%8C%E5%8D%81%E5%9B%9B.html"><span class="header-section-number">34</span> 卷二十四·魏书二十四·韩崔高孙王传第二十四</a></li>
<li><a class="" href="%E5%8D%B7%E4%BA%8C%E5%8D%81%E4%BA%94%E9%AD%8F%E4%B9%A6%E4%BA%8C%E5%8D%81%E4%BA%94%E8%BE%9B%E6%AF%97%E6%9D%A8%E9%98%9C%E9%AB%98%E5%A0%82%E9%9A%86%E4%BC%A0%E7%AC%AC%E4%BA%8C%E5%8D%81%E4%BA%94.html"><span class="header-section-number">35</span> 卷二十五·魏书二十五·辛毗杨阜高堂隆传第二十五</a></li>
<li><a class="" href="%E5%8D%B7%E4%BA%8C%E5%8D%81%E5%85%AD%E9%AD%8F%E4%B9%A6%E4%BA%8C%E5%8D%81%E5%85%AD%E6%BB%A1%E7%94%B0%E7%89%B5%E9%83%AD%E4%BC%A0%E7%AC%AC%E4%BA%8C%E5%8D%81%E5%85%AD.html"><span class="header-section-number">36</span> 卷二十六·魏书二十六·满田牵郭传第二十六</a></li>
<li><a class="" href="%E5%8D%B7%E4%BA%8C%E5%8D%81%E4%B8%83%E9%AD%8F%E4%B9%A6%E4%BA%8C%E5%8D%81%E4%B8%83%E5%BE%90%E8%83%A1%E4%BA%8C%E7%8E%8B%E4%BC%A0%E7%AC%AC%E4%BA%8C%E5%8D%81%E4%B8%83.html"><span class="header-section-number">37</span> 卷二十七·魏书二十七·徐胡二王传第二十七</a></li>
<li><a class="" href="%E5%8D%B7%E4%BA%8C%E5%8D%81%E5%85%AB%E9%AD%8F%E4%B9%A6%E4%BA%8C%E5%8D%81%E5%85%AB%E7%8E%8B%E6%AF%8C%E4%B8%98%E8%AF%B8%E8%91%9B%E9%82%93%E9%92%9F%E4%BC%A0%E7%AC%AC%E4%BA%8C%E5%8D%81%E5%85%AB.html"><span class="header-section-number">38</span> 卷二十八·魏书二十八·王毌丘诸葛邓钟传第二十八</a></li>
<li><a class="" href="%E5%8D%B7%E4%BA%8C%E5%8D%81%E4%B9%9D%E9%AD%8F%E4%B9%A6%E4%BA%8C%E5%8D%81%E4%B9%9D%E6%96%B9%E4%BC%8E%E4%BC%A0%E7%AC%AC%E4%BA%8C%E5%8D%81%E4%B9%9D.html"><span class="header-section-number">39</span> 卷二十九·魏书二十九·方伎传第二十九</a></li>
<li><a class="" href="%E5%8D%B7%E4%B8%89%E5%8D%81%E9%AD%8F%E4%B9%A6%E4%B8%89%E5%8D%81%E4%B9%8C%E4%B8%B8%E9%B2%9C%E5%8D%91%E4%B8%9C%E5%A4%B7%E4%BC%A0%E7%AC%AC%E4%B8%89%E5%8D%81.html"><span class="header-section-number">40</span> 卷三十·魏书三十·乌丸鲜卑东夷传第三十</a></li>
<li><a class="" href="%E5%8D%B7%E4%B8%89%E5%8D%81%E4%B8%80%E8%9C%80%E4%B9%A6%E4%B8%80%E5%88%98%E4%BA%8C%E7%89%A7%E4%BC%A0%E7%AC%AC%E4%B8%80.html"><span class="header-section-number">41</span> 卷三十一·蜀书一·刘二牧传第一</a></li>
<li><a class="" href="%E5%8D%B7%E4%B8%89%E5%8D%81%E4%BA%8C%E8%9C%80%E4%B9%A6%E4%BA%8C%E5%85%88%E4%B8%BB%E4%BC%A0%E7%AC%AC%E4%BA%8C.html"><span class="header-section-number">42</span> 卷三十二·蜀书二·先主传第二</a></li>
<li><a class="" href="%E5%8D%B7%E4%B8%89%E5%8D%81%E4%B8%89%E8%9C%80%E4%B9%A6%E4%B8%89%E5%90%8E%E4%B8%BB%E4%BC%A0%E7%AC%AC%E4%B8%89.html"><span class="header-section-number">43</span> 卷三十三·蜀书三·后主传第三</a></li>
<li><a class="" href="%E5%8D%B7%E4%B8%89%E5%8D%81%E5%9B%9B%E8%9C%80%E4%B9%A6%E5%9B%9B%E4%BA%8C%E4%B8%BB%E5%A6%83%E5%AD%90%E4%BC%A0%E7%AC%AC%E5%9B%9B.html"><span class="header-section-number">44</span> 卷三十四·蜀书四·二主妃子传第四</a></li>
<li><a class="" href="%E5%8D%B7%E4%B8%89%E5%8D%81%E4%BA%94%E8%9C%80%E4%B9%A6%E4%BA%94%E8%AF%B8%E8%91%9B%E4%BA%AE%E4%BC%A0%E7%AC%AC%E4%BA%94.html"><span class="header-section-number">45</span> 卷三十五·蜀书五·诸葛亮传第五</a></li>
<li><a class="" href="%E5%8D%B7%E4%B8%89%E5%8D%81%E5%85%AD%E8%9C%80%E4%B9%A6%E5%85%AD%E5%85%B3%E5%BC%A0%E9%A9%AC%E9%BB%84%E8%B5%B5%E4%BC%A0%E7%AC%AC%E5%85%AD.html"><span class="header-section-number">46</span> 卷三十六·蜀书六·关张马黄赵传第六</a></li>
<li><a class="" href="%E5%8D%B7%E4%B8%89%E5%8D%81%E4%B8%83%E8%9C%80%E4%B9%A6%E4%B8%83%E5%BA%9E%E7%BB%9F%E6%B3%95%E6%AD%A3%E4%BC%A0%E7%AC%AC%E4%B8%83.html"><span class="header-section-number">47</span> 卷三十七·蜀书七·庞统法正传第七</a></li>
<li><a class="" href="%E5%8D%B7%E4%B8%89%E5%8D%81%E5%85%AB%E8%9C%80%E4%B9%A6%E5%85%AB%E8%AE%B8%E9%BA%8B%E5%AD%99%E7%AE%80%E4%BC%8A%E7%A7%A6%E4%BC%A0%E7%AC%AC%E5%85%AB.html"><span class="header-section-number">48</span> 卷三十八·蜀书八·许麋孙简伊秦传第八</a></li>
<li><a class="" href="%E5%8D%B7%E4%B8%89%E5%8D%81%E4%B9%9D%E8%9C%80%E4%B9%A6%E4%B9%9D%E8%91%A3%E5%88%98%E9%A9%AC%E9%99%88%E8%91%A3%E5%90%95%E4%BC%A0%E7%AC%AC%E4%B9%9D.html"><span class="header-section-number">49</span> 卷三十九·蜀书九·董刘马陈董吕传第九</a></li>
<li><a class="" href="%E5%8D%B7%E5%9B%9B%E5%8D%81%E8%9C%80%E4%B9%A6%E5%8D%81%E5%88%98%E5%BD%AD%E5%BB%96%E6%9D%8E%E5%88%98%E9%AD%8F%E6%9D%A8%E4%BC%A0%E7%AC%AC%E5%8D%81.html"><span class="header-section-number">50</span> 卷四十·蜀书十·刘彭廖李刘魏杨传第十</a></li>
<li><a class="" href="%E5%8D%B7%E5%9B%9B%E5%8D%81%E4%B8%80%E8%9C%80%E4%B9%A6%E5%8D%81%E4%B8%80%E9%9C%8D%E7%8E%8B%E5%90%91%E5%BC%A0%E6%9D%A8%E8%B4%B9%E4%BC%A0%E7%AC%AC%E5%8D%81%E4%B8%80.html"><span class="header-section-number">51</span> 卷四十一·蜀书十一·霍王向张杨费传第十一</a></li>
<li><a class="" href="%E5%8D%B7%E5%9B%9B%E5%8D%81%E4%BA%8C%E8%9C%80%E4%B9%A6%E5%8D%81%E4%BA%8C%E6%9D%9C%E5%91%A8%E6%9D%9C%E8%AE%B8%E5%AD%9F%E6%9D%A5%E5%B0%B9%E6%9D%8E%E8%B0%AF%E9%83%A4%E4%BC%A0%E7%AC%AC%E5%8D%81%E4%BA%8C.html"><span class="header-section-number">52</span> 卷四十二·蜀书十二·杜周杜许孟来尹李谯郤传第十二</a></li>
<li><a class="" href="%E5%8D%B7%E5%9B%9B%E5%8D%81%E4%B8%89%E8%9C%80%E4%B9%A6%E5%8D%81%E4%B8%89%E9%BB%84%E6%9D%8E%E5%90%95%E9%A9%AC%E7%8E%8B%E5%BC%A0%E4%BC%A0%E7%AC%AC%E5%8D%81%E4%B8%89.html"><span class="header-section-number">53</span> 卷四十三·蜀书十三·黄李吕马王张传第十三</a></li>
<li><a class="" href="%E5%8D%B7%E5%9B%9B%E5%8D%81%E5%9B%9B%E8%9C%80%E4%B9%A6%E5%8D%81%E5%9B%9B%E8%92%8B%E7%90%AC%E8%B4%B9%E7%A5%8E%E5%A7%9C%E7%BB%B4%E4%BC%A0%E7%AC%AC%E5%8D%81%E5%9B%9B.html"><span class="header-section-number">54</span> 卷四十四·蜀书十四·蒋琬费祎姜维传第十四</a></li>
<li><a class="" href="%E5%8D%B7%E5%9B%9B%E5%8D%81%E4%BA%94%E8%9C%80%E4%B9%A6%E5%8D%81%E4%BA%94%E9%82%93%E5%BC%A0%E5%AE%97%E6%9D%A8%E4%BC%A0%E7%AC%AC%E5%8D%81%E4%BA%94.html"><span class="header-section-number">55</span> 卷四十五·蜀书十五·邓张宗杨传第十五</a></li>
<li><a class="" href="%E5%8D%B7%E5%9B%9B%E5%8D%81%E5%85%AD%E5%90%B4%E4%B9%A6%E4%B8%80%E5%AD%99%E7%A0%B4%E8%99%8F%E8%AE%A8%E9%80%86%E4%BC%A0%E7%AC%AC%E4%B8%80.html"><span class="header-section-number">56</span> 卷四十六·吴书一·孙破虏讨逆传第一</a></li>
<li><a class="" href="%E5%8D%B7%E5%9B%9B%E5%8D%81%E4%B8%83%E5%90%B4%E4%B9%A6%E4%BA%8C%E5%90%B4%E4%B8%BB%E4%BC%A0%E7%AC%AC%E4%BA%8C.html"><span class="header-section-number">57</span> 卷四十七·吴书二·吴主传第二</a></li>
<li><a class="" href="%E5%8D%B7%E5%9B%9B%E5%8D%81%E5%85%AB%E5%90%B4%E4%B9%A6%E4%B8%89%E4%B8%89%E5%97%A3%E4%B8%BB%E4%BC%A0%E7%AC%AC%E4%B8%89.html"><span class="header-section-number">58</span> 卷四十八·吴书三·三嗣主传第三</a></li>
<li><a class="" href="%E5%8D%B7%E5%9B%9B%E5%8D%81%E4%B9%9D%E5%90%B4%E4%B9%A6%E5%9B%9B%E5%88%98%E7%B9%87%E5%A4%AA%E5%8F%B2%E6%85%88%E5%A3%AB%E7%87%AE%E4%BC%A0%E7%AC%AC%E5%9B%9B.html"><span class="header-section-number">59</span> 卷四十九·吴书四·刘繇太史慈士燮传第四</a></li>
<li><a class="" href="%E5%8D%B7%E4%BA%94%E5%8D%81%E5%90%B4%E4%B9%A6%E4%BA%94%E5%A6%83%E5%AB%94%E4%BC%A0%E7%AC%AC%E4%BA%94.html"><span class="header-section-number">60</span> 卷五十·吴书五·妃嫔传第五</a></li>
<li><a class="" href="%E5%8D%B7%E4%BA%94%E5%8D%81%E4%B8%80%E5%90%B4%E4%B9%A6%E5%85%AD%E5%AE%97%E5%AE%A4%E4%BC%A0%E7%AC%AC%E5%85%AD.html"><span class="header-section-number">61</span> 卷五十一·吴书六·宗室传第六</a></li>
<li><a class="" href="%E5%8D%B7%E4%BA%94%E5%8D%81%E4%BA%8C%E5%90%B4%E4%B9%A6%E4%B8%83%E5%BC%A0%E9%A1%BE%E8%AF%B8%E8%91%9B%E6%AD%A5%E4%BC%A0%E7%AC%AC%E4%B8%83.html"><span class="header-section-number">62</span> 卷五十二·吴书七·张顾诸葛步传第七</a></li>
<li><a class="" href="%E5%8D%B7%E4%BA%94%E5%8D%81%E4%B8%89%E5%90%B4%E4%B9%A6%E5%85%AB%E5%BC%A0%E4%B8%A5%E7%A8%8B%E9%98%9A%E8%96%9B%E4%BC%A0%E7%AC%AC%E5%85%AB.html"><span class="header-section-number">63</span> 卷五十三·吴书八·张严程阚薛传第八</a></li>
<li><a class="" href="%E5%8D%B7%E4%BA%94%E5%8D%81%E5%9B%9B%E5%90%B4%E4%B9%A6%E4%B9%9D%E5%91%A8%E7%91%9C%E9%B2%81%E8%82%83%E5%90%95%E8%92%99%E4%BC%A0%E7%AC%AC%E4%B9%9D.html"><span class="header-section-number">64</span> 卷五十四·吴书九·周瑜鲁肃吕蒙传第九</a></li>
<li><a class="" href="%E5%8D%B7%E4%BA%94%E5%8D%81%E4%BA%94%E5%90%B4%E4%B9%A6%E5%8D%81%E7%A8%8B%E9%BB%84%E9%9F%A9%E8%92%8B%E5%91%A8%E9%99%88%E8%91%A3%E7%94%98%E5%87%8C%E5%BE%90%E6%BD%98%E4%B8%81%E4%BC%A0%E7%AC%AC%E5%8D%81.html"><span class="header-section-number">65</span> 卷五十五·吴书十·程黄韩蒋周陈董甘凌徐潘丁传第十</a></li>
<li><a class="" href="%E5%8D%B7%E4%BA%94%E5%8D%81%E5%85%AD%E5%90%B4%E4%B9%A6%E5%8D%81%E4%B8%80%E6%9C%B1%E6%B2%BB%E6%9C%B1%E7%84%B6%E5%90%95%E8%8C%83%E6%9C%B1%E6%A1%93%E4%BC%A0%E7%AC%AC%E5%8D%81%E4%B8%80.html"><span class="header-section-number">66</span> 卷五十六·吴书十一·朱治朱然吕范朱桓传第十一</a></li>
<li><a class="" href="%E5%8D%B7%E4%BA%94%E5%8D%81%E4%B8%83%E5%90%B4%E4%B9%A6%E5%8D%81%E4%BA%8C%E8%99%9E%E9%99%86%E5%BC%A0%E9%AA%86%E9%99%86%E5%90%BE%E6%9C%B1%E4%BC%A0%E7%AC%AC%E5%8D%81%E4%BA%8C.html"><span class="header-section-number">67</span> 卷五十七·吴书十二·虞陆张骆陆吾朱传第十二</a></li>
<li><a class="" href="%E5%8D%B7%E4%BA%94%E5%8D%81%E5%85%AB%E5%90%B4%E4%B9%A6%E5%8D%81%E4%B8%89%E9%99%86%E9%80%8A%E4%BC%A0%E7%AC%AC%E5%8D%81%E4%B8%89.html"><span class="header-section-number">68</span> 卷五十八·吴书十三·陆逊传第十三</a></li>
<li><a class="" href="%E5%8D%B7%E4%BA%94%E5%8D%81%E4%B9%9D%E5%90%B4%E4%B9%A6%E5%8D%81%E5%9B%9B%E5%90%B4%E4%B8%BB%E4%BA%94%E5%AD%90%E4%BC%A0%E7%AC%AC%E5%8D%81%E5%9B%9B.html"><span class="header-section-number">69</span> 卷五十九·吴书十四·吴主五子传第十四</a></li>
<li><a class="" href="%E5%8D%B7%E5%85%AD%E5%8D%81%E5%90%B4%E4%B9%A6%E5%8D%81%E4%BA%94%E8%B4%BA%E5%85%A8%E5%90%95%E5%91%A8%E9%92%9F%E7%A6%BB%E4%BC%A0%E7%AC%AC%E5%8D%81%E4%BA%94.html"><span class="header-section-number">70</span> 卷六十·吴书十五·贺全吕周钟离传第十五</a></li>
<li><a class="" href="%E5%8D%B7%E5%85%AD%E5%8D%81%E4%B8%80%E5%90%B4%E4%B9%A6%E5%8D%81%E5%85%AD%E6%BD%98%E6%BF%AC%E9%99%86%E5%87%AF%E4%BC%A0%E7%AC%AC%E5%8D%81%E5%85%AD.html"><span class="header-section-number">71</span> 卷六十一·吴书十六·潘濬陆凯传第十六</a></li>
<li><a class="" href="%E5%8D%B7%E5%85%AD%E5%8D%81%E4%BA%8C%E5%90%B4%E4%B9%A6%E5%8D%81%E4%B8%83%E6%98%AF%E4%BB%AA%E8%83%A1%E7%BB%BC%E4%BC%A0%E7%AC%AC%E5%8D%81%E4%B8%83.html"><span class="header-section-number">72</span> 卷六十二·吴书十七·是仪胡综传第十七</a></li>
<li><a class="" href="%E5%8D%B7%E5%85%AD%E5%8D%81%E4%B8%89%E5%90%B4%E4%B9%A6%E5%8D%81%E5%85%AB%E5%90%B4%E8%8C%83%E5%88%98%E6%83%87%E8%B5%B5%E8%BE%BE%E4%BC%A0%E7%AC%AC%E5%8D%81%E5%85%AB.html"><span class="header-section-number">73</span> 卷六十三·吴书十八·吴范刘惇赵达传第十八</a></li>
<li><a class="" href="%E5%8D%B7%E5%85%AD%E5%8D%81%E5%9B%9B%E5%90%B4%E4%B9%A6%E5%8D%81%E4%B9%9D%E8%AF%B8%E8%91%9B%E6%BB%95%E4%BA%8C%E5%AD%99%E6%BF%AE%E9%98%B3%E4%BC%A0%E7%AC%AC%E5%8D%81%E4%B9%9D.html"><span class="header-section-number">74</span> 卷六十四·吴书十九·诸葛滕二孙濮阳传第十九</a></li>
<li><a class="" href="%E5%8D%B7%E5%85%AD%E5%8D%81%E4%BA%94%E5%90%B4%E4%B9%A6%E4%BA%8C%E5%8D%81%E7%8E%8B%E6%A5%BC%E8%B4%BA%E9%9F%A6%E5%8D%8E%E7%AC%AC%E4%BA%8C%E5%8D%81.html"><span class="header-section-number">75</span> 卷六十五·吴书二十·王楼贺韦华第二十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E9%9B%B6.html"><span class="header-section-number">76</span> 宋人轶事汇编卷零</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80-3.html"><span class="header-section-number">77</span> 宋人轶事汇编卷一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C-4.html"><span class="header-section-number">78</span> 宋人轶事汇编卷二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html"><span class="header-section-number">79</span> 宋人轶事汇编卷三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html"><span class="header-section-number">80</span> 宋人轶事汇编卷四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html"><span class="header-section-number">81</span> 宋人轶事汇编卷五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html"><span class="header-section-number">82</span> 宋人轶事汇编卷六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html"><span class="header-section-number">83</span> 宋人轶事汇编卷七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB.html"><span class="header-section-number">84</span> 宋人轶事汇编卷八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D-1.html"><span class="header-section-number">85</span> 宋人轶事汇编卷九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81-1.html"><span class="header-section-number">86</span> 宋人轶事汇编卷十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html"><span class="header-section-number">87</span> 宋人轶事汇编卷十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html"><span class="header-section-number">88</span> 宋人轶事汇编卷十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html"><span class="header-section-number">89</span> 宋人轶事汇编卷十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html"><span class="header-section-number">90</span> 宋人轶事汇编卷十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html"><span class="header-section-number">91</span> 宋人轶事汇编卷十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html"><span class="header-section-number">92</span> 宋人轶事汇编卷十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html"><span class="header-section-number">93</span> 宋人轶事汇编卷十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html"><span class="header-section-number">94</span> 宋人轶事汇编卷十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html"><span class="header-section-number">95</span> 宋人轶事汇编卷十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html"><span class="header-section-number">96</span> 宋人轶事汇编卷二十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html"><span class="header-section-number">97</span> 宋人轶事汇编卷二十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html"><span class="header-section-number">98</span> 宋人轶事汇编卷二十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html"><span class="header-section-number">99</span> 宋人轶事汇编卷二十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html"><span class="header-section-number">100</span> 宋人轶事汇编卷二十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html"><span class="header-section-number">101</span> 宋人轶事汇编卷二十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html"><span class="header-section-number">102</span> 宋人轶事汇编卷二十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html"><span class="header-section-number">103</span> 宋人轶事汇编卷二十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html"><span class="header-section-number">104</span> 宋人轶事汇编卷二十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html"><span class="header-section-number">105</span> 宋人轶事汇编卷二十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html"><span class="header-section-number">106</span> 宋人轶事汇编卷三十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html"><span class="header-section-number">107</span> 宋人轶事汇编卷三十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html"><span class="header-section-number">108</span> 宋人轶事汇编卷三十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html"><span class="header-section-number">109</span> 宋人轶事汇编卷三十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html"><span class="header-section-number">110</span> 宋人轶事汇编卷三十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html"><span class="header-section-number">111</span> 宋人轶事汇编卷三十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html"><span class="header-section-number">112</span> 宋人轶事汇编卷三十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html"><span class="header-section-number">113</span> 宋人轶事汇编卷三十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html"><span class="header-section-number">114</span> 宋人轶事汇编卷三十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html"><span class="header-section-number">115</span> 宋人轶事汇编卷三十九</a></li>
<li><a class="active" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B%E5%8D%81.html"><span class="header-section-number">116</span> 宋人轶事汇编卷四十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E9%9B%B6.html"><span class="header-section-number">117</span> 唐人轶事汇编卷零</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html"><span class="header-section-number">118</span> 唐人轶事汇编卷一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html"><span class="header-section-number">119</span> 唐人轶事汇编卷二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html"><span class="header-section-number">120</span> 唐人轶事汇编卷三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html"><span class="header-section-number">121</span> 唐人轶事汇编卷四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html"><span class="header-section-number">122</span> 唐人轶事汇编卷五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html"><span class="header-section-number">123</span> 唐人轶事汇编卷六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html"><span class="header-section-number">124</span> 唐人轶事汇编卷七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB-1.html"><span class="header-section-number">125</span> 唐人轶事汇编卷八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D.html"><span class="header-section-number">126</span> 唐人轶事汇编卷九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81.html"><span class="header-section-number">127</span> 唐人轶事汇编卷十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html"><span class="header-section-number">128</span> 唐人轶事汇编卷十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html"><span class="header-section-number">129</span> 唐人轶事汇编卷十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html"><span class="header-section-number">130</span> 唐人轶事汇编卷十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html"><span class="header-section-number">131</span> 唐人轶事汇编卷十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html"><span class="header-section-number">132</span> 唐人轶事汇编卷十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html"><span class="header-section-number">133</span> 唐人轶事汇编卷十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html"><span class="header-section-number">134</span> 唐人轶事汇编卷十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html"><span class="header-section-number">135</span> 唐人轶事汇编卷十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html"><span class="header-section-number">136</span> 唐人轶事汇编卷十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html"><span class="header-section-number">137</span> 唐人轶事汇编卷二十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html"><span class="header-section-number">138</span> 唐人轶事汇编卷二十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html"><span class="header-section-number">139</span> 唐人轶事汇编卷二十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html"><span class="header-section-number">140</span> 唐人轶事汇编卷二十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html"><span class="header-section-number">141</span> 唐人轶事汇编卷二十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html"><span class="header-section-number">142</span> 唐人轶事汇编卷二十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html"><span class="header-section-number">143</span> 唐人轶事汇编卷二十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html"><span class="header-section-number">144</span> 唐人轶事汇编卷二十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html"><span class="header-section-number">145</span> 唐人轶事汇编卷二十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html"><span class="header-section-number">146</span> 唐人轶事汇编卷二十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html"><span class="header-section-number">147</span> 唐人轶事汇编卷三十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html"><span class="header-section-number">148</span> 唐人轶事汇编卷三十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html"><span class="header-section-number">149</span> 唐人轶事汇编卷三十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html"><span class="header-section-number">150</span> 唐人轶事汇编卷三十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html"><span class="header-section-number">151</span> 唐人轶事汇编卷三十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html"><span class="header-section-number">152</span> 唐人轶事汇编卷三十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html"><span class="header-section-number">153</span> 唐人轶事汇编卷三十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html"><span class="header-section-number">154</span> 唐人轶事汇编卷三十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html"><span class="header-section-number">155</span> 唐人轶事汇编卷三十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html"><span class="header-section-number">156</span> 唐人轶事汇编卷三十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B%E5%8D%81.html"><span class="header-section-number">157</span> 唐人轶事汇编卷四十</a></li>
<li class="book-part">附录</li>
<li><a class="" href="references.html">参考文献</a></li>
</ul>

        <div class="book-extra">
          <p><a id="book-repo" href="https://github.com/githubhy/hisbook">View book source <i class="fas fa-air-freshener"></i></a></p>
        </div>
      </nav>
</div>
  </header><main class="col-sm-12 col-md-9 col-lg-7" id="content"><div id="宋人轶事汇编卷四十" class="section level1" number="116">
<h1>
<span class="header-section-number">116</span> 宋人轶事汇编卷四十<a class="anchor" aria-label="anchor" href="#%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B%E5%8D%81"><i class="fas fa-link"></i></a>
</h1>
<div id="杂-录" class="section level2" number="116.1">
<h2>
<span class="header-section-number">116.1</span> 杂　录<a class="anchor" aria-label="anchor" href="#%E6%9D%82-%E5%BD%95"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶四十-杂录-1"></span>
国朝故事，天子诞节，则宰臣率文武百僚班紫宸殿下，拜舞称庆。宰相独登殿捧觞，上天子万寿，礼毕，赐百官茶汤罢，于是天子还内。则宰臣夫人在内亦率执政夫人以班福宁殿下，拜而称贺。宰臣夫人独登殿捧觞，上天子万寿，仍以红罗绡金须帕系天子臂，退复再拜，遂燕坐于殿廊之左。此儒臣之至荣。《铁围山丛谈》卷二。</p></li>
<li><p><span id="宋轶四十-杂录-2"></span>
太祖初郊，凡阙典大仪，修讲或未全备，至于勘契之式，次郊方举。大礼毕，銮辂还至阙门，则行勘箭之仪，内中过殿门，则行勘契之仪。勘箭者，其箭以金铜为镞，长三寸，形若凿枘。其笴香檀木为之，长三尺，金镂饰其端，以绛罗泥金囊韬之，金吾仗掌焉。其镞以紫罗泥金囊贮之，驾前司掌焉。每大驾还，阖中扇，驻跸少俟，有司声云：「南来者何人？」驾前司告云：「大宋皇帝。」行大礼毕，礼仪使跪奏曰：「请行勘箭。」金吾司取其笴，驾前司取其镞，两勘之罢，即奏曰：「勘箭讫。」有司又声曰：「是不是？」赞喝者齐声曰：「是。」如是者三，方开扇分班起居迎驾。大辂方进，勘契者以香檀刻鱼形，金饰鳞鬣，别以香檀板为鱼形，坎而为范。其鱼则驾前司掌焉，其范则宫殿门司掌焉。銮舆过宫殿门，以鱼合范，然后开扇迎驾。其赞唱喝迎拜，一如勘箭之式。《玉壶清话》卷二。</p></li>
<li><p><span id="宋轶四十-杂录-3"></span>
旧制，郊祀礼成，驾还阙门，有勘契之仪。其制：以劄为箭，长三尺，镂金饰其端，缄以泥金绛囊，金吾掌之。金涂铜为镞，长三寸，其端所以合符者也，贮以泥金紫囊，驾前掌之。驾至端门，阍吏阖扉以问曰：「南来者为谁？」驾前司告曰：「天皇皇帝。」奏请行勘箭之仪，交勘，奏曰：「勘讫。」又审曰：「是否？」赞者齐声曰：「是。」三审，乃启扉，列班起居，驾乃入。契刻檀为鱼，金饰鳞鬣。别刻檀板为坎，足以容鱼。驾前掌鱼，殿前掌板，驾过殿门，合鱼乃启扉，其制如勘箭之仪。熙宁中，诏罢其制。《渑水燕谈录》卷五。</p></li>
<li><p><span id="宋轶四十-杂录-4"></span>
熙宁以前，凡郊祀，大驾还内，至朱雀门外，忽有绿衣人出道上，蹯跚潦倒如醉状，乘舆为之少抳，谓之天子避酒客。及门，两扇遽阖，门内抗声曰：「从南来者是何人？」门外应曰：「是赵家第几朝天子。」又曰：「是也不是？」应曰：「是。」开门，乘舆乃进，谓之勘箭。《画墁录》。</p></li>
<li><p><span id="宋轶四十-杂录-5"></span>
窃按旧史，中书、门下、御史台谓之三署，为侍从供奉之官。今常朝之日，侍从官先次入殿庭，东西立定，俟正班入，一时起居，其侍从官则东西对拜，甚失北面朝谒之礼。今请准旧仪，侍从官先次入，起居毕，在左右分行，侍立于丹墀之下，故谓之蛾眉班。然后宰相率正班入起居，庶免侍从官有东西对拜之文，得遵正礼。《儒林公议》。</p></li>
<li><p><span id="宋轶四十-杂录-6"></span>
唐制：两省供奉官东西对立，谓之蛾眉班。国初，供奉班于百官前横列。王溥罢相，为东宫一品，班在供奉班之后，遂令供奉班依旧分立。庆历，贾安公为中丞，以东西班对拜为非礼，复令横行。至今，初叙班分立，百官班定，乃转班横行，参罢复分立，百官班退乃出。参用旧制也。《梦溪笔谈》卷一。《宋朝事实类苑》卷二十五。</p></li>
<li><p><span id="宋轶四十-杂录-7"></span>
百官入殿门，合门辄促之曰：「那行。」予去国二十七年复还，朝仪寖有不同，唯此声尚存。《老学庵笔记》卷四。</p></li>
<li><p><span id="宋轶四十-杂录-8"></span>
〔元旦侵晨〕上御正衙，有绿衣吏执仪剑突趋殿前，声谇厉不可晓，乃大珰走办耳。宰执百僚听召宣，领班蹈舞，皆称寿再拜，声传折槛边。禁卫人高声嵩呼，声甚震，名为「绕殿雷」。《梦粱录》卷一。</p></li>
<li><p><span id="宋轶四十-杂录-9"></span>
德寿、孝宗在御时，合门多取北人充赞喝，声雄如钟，殿陛间颇有京洛气象。自嘉定以来，多是明、台、温、越人在合门，其声皆鲍鱼音矣。《贵耳集》卷下。</p></li>
<li><p><span id="宋轶四十-杂录-10"></span>
旧传三岁拜郊或明堂大礼，所有在前误国奸臣首级在大理寺者，必以致祭。盖讹传谓以污秽之物祭之，其实乃少牢也。其文云：「国家于三年恩霈，汝虽误国，然今亦不忘汝之旧，特用豕以祭。」《古杭杂记》。</p></li>
<li><p><span id="宋轶四十-杂录-11"></span>
朝，辨色始入，前此集禁门外。宰执以下，皆用白纸糊烛灯一枚，长柄揭之马前，书官位于其上，欲识马所在也。朝时自四鼓，旧城诸门启关放入，都下人谓「四更时，朝马动，朝士至」者，以烛笼相围遶聚首，谓之「火城」。宰执最后至，至则火城灭烛。大臣自从官及亲王驸马，皆有位次，在皇城外仗舍，谓之待漏院，不与庶官同处。火城每位有翰林司官给酒果，以供朝臣，酒绝佳，果实皆不可咀嚼，欲其久存。先公与蔡元度尝以寒月至待漏院，卒前白有羊肉酒，探腰间布囊，取一纸角，视之，臡也。问其故，云「恐寒冻难解，故怀之」。自是止令供清酒。《萍洲可谈》卷一。</p></li>
<li><p><span id="宋轶四十-杂录-12"></span>
文德殿，百官常朝之所也。宰相奏事毕，乃来押班，常至日旰。守堂卒好以厚朴汤饮朝士，朝士有久无差遣，厌苦常朝者，戏为诗曰：「立残阶下梧桐影，吃尽街头厚朴汤。」亦朝中之实事也。《温公续诗话》。</p></li>
<li><p><span id="宋轶四十-杂录-13"></span>
元祐中，哲宗旬日一召辅臣于延英阁听讲读。……迩英、延义皆祖宗所建讲读之所。记注官赐坐饮茶，将罢，赐汤，仍皆免拜，无复外廷之礼。故〔曾〕子开诗云：「二阁从容访古今，诸儒葵藿但倾心。君臣相对疑宾主，谁识昭陵用意深。」迩英阁前槐后竹，双槐极高，而柯叶拂地，状如龙蛇，或谓之凤尾槐。子开诗云：「凤尾扶疎槐影寒，龙吟萧瑟竹声干。汉皇恭默尊儒学，不似公孙见不冠。」〔苏〕子由诗云：「铜瓶洒遍不胜寒，雨点匀圆冻未干。回首曈昽朝日上，槐龙对舞覆衣冠。」并谓此也。《墨庄漫录》卷七。</p></li>
<li><p><span id="宋轶四十-杂录-14"></span>
迩英阁，讲讽之所也。阁后有隆儒殿，在丛竹中，制度特小。王原叔久在讲筵而身品短，同列戏之曰：「宜为隆儒殿学士。」《春明退朝录》卷上。</p></li>
<li><p><span id="宋轶四十-杂录-15"></span>
禁中帝及两宫，各有尼道并女冠各七人，选于诸寺观年三十以上能法事者充，随本殿内人居处。每早轮一尼一道，导上于佛阁前赞念。导上烧香佛道者各两拜，又导下殿烧天香四拜，又导至殿门后殿出，视朝方退。《蘜堂野史》。《涧泉日记》卷上。</p></li>
<li><p><span id="宋轶四十-杂录-16"></span>
都下飞鸢至多，而大内中为最。每集英殿下燕，则飞鸢动千百为群，翔舞庭中，百官燕食至，则多为所掠。故事，遇燕设，乃于隣殿置肉以赐鸢，后稍稍得引去，然尚多有之也。《铁围山丛谈》卷六。</p></li>
<li><p><span id="宋轶四十-杂录-17"></span>
玉辂始作自唐高宗，繇高宗、武后、明皇及圣朝真宗皇帝，凡三至岱宗，一至崧高。然行道摇顿，仁庙晚患之，诏创为一辂。及告成，因幸开宝寺，垂帘于寺门，命有司按行于通衢，亲视之焉。新辂既先，次引旧辂，而旧辂辄有声如牛鸣，不肯前，众力挽之，坚不动而止。仁庙未几登遐，终不克御前新辂也。其后，神祖苦风眩，每郊祀，益恶旧辂之不安。又诏别创之，乃更攷古制，加以严饬甚美。新辂既成，天子未及御。元丰八年之元日，适大朝会，有司宿供张，设舆辂、仪物于大庆殿下，新辂在焉。迟明撤去幕，屋坏，遂毁，玉辂为之碎，因杀伤仪鸾司士数十人。未几，神祖复登遐。是后有司乃不敢易，但进旧辂，以奉至尊。靖康中，议者将持玉辂以遗金人，然地远不得闻厥详，旧辂之能神否也。《铁围山丛谈》卷二。《梦溪笔谈》卷十九。</p></li>
<li><p><span id="宋轶四十-杂录-18"></span>
仁宗朝作新玉辂既成，与旧辂同呈于崇政殿，旧辂在后，忽有大声隐隐如海兽状。仁宗讶之，乃令新辂在后，遂无声。既出殿门，旧辂复在后，又有大声如前。《文昌杂录》卷三。</p></li>
<li><p><span id="宋轶四十-杂录-19"></span>
大驾玉辂，世传为唐高宗时物，坚壮稳利，至今不少损。元丰间，礼文既一新，有司请别造新辂，诏宋用臣董之，备极工巧珠宝之饰。既成，以正旦大朝会，宿陈于大庆殿庭，车人先以幕屋覆之。将旦彻屋，忽其上一木坠，尽压而碎。一木之势，盖不能至此，人以为异。自后竟乘旧辂。《石林燕语》卷五。</p></li>
<li><p><span id="宋轶四十-杂录-20"></span>
金明池，始太宗以存武备，且为国朝一盛观也。其龙舟甚大，上级一殿曰「时乘」。既岁久，绍圣末诏名匠杨谈者新作焉。久之落成，华大于旧矣。独铁费十八万斤，他物略称是。盖楼阁殿既高巨，舰得重物乃始可运。先是，池北创大屋深沟以贮龙舟，俗号「龙奥」者。既纳新舟，而旧舟第弃之西岸而已。都城忽累夕大风，异常不止，众惧为烖，虽哲庙颇亦。顷风息，方知新旧二舟即池中战，且三日矣。新龙毁一目，旧龙所伤尤甚。后得上达，哲庙怒，降敕悉杖之，始得宁帖。《铁围山丛谈》卷四。</p></li>
<li><p><span id="宋轶四十-杂录-21"></span>
金明池龙舟，太宗时造，每岁春驾上池必登之。绍圣初，亦尝命别造形制，有加于前，亦号工丽。……哲宗临幸，是日大风昼冥，池水尽波，仪卫不能立，竟不能移跬步。自后遂废不用。《石林燕语》卷五。</p></li>
<li><p><span id="宋轶四十-杂录-22"></span>
内中旧有玉石三清真像，初在真游殿。既而大内火，遂迁于玉清昭应宫。已而玉清又大火，又迁于洞真。洞真又火，又迁于上清。上清又火，皆焚荡无孑遗，遂迁于景灵。而宫司道官相与惶恐，上言：「真像所至辄火，景灵必不免，愿迁他所。」遂迁于集禧宫迎祥池水心殿。而都人谓之「行火真君」也。《归田录》卷一。</p></li>
<li><p><span id="宋轶四十-杂录-23"></span>
治平甲辰岁，于景灵宫建孝严殿，奉安仁宗神御，乃鸠集画手，画诸屏扆、墙壁。先是，三圣神御殿两廊，图画创业戡定之功及朝廷所行大礼，次画讲肄文武之事、游豫宴飨之仪，至是又兼画应仁宗朝辅臣吕文靖已下至节钺凡七十二人。时张龙图焘主其事，乃奏请于逐人家取影貌传写之，鸳行序列，历历可识其面，于是观者莫不叹其盛美。《图画见闻志》卷六。</p></li>
<li><p><span id="宋轶四十-杂录-24"></span>
赏花钓鱼会赋诗，往往有宿搆者。天圣中，永兴军进「山水石」，适置会，命赋「山水石」，其间多荒恶者，盖出其不意耳。中坐，优人入戏，各执笔若吟咏状。其一人忽仆于界石上，众扶掖起之，既起，曰：「数日来作一首赏花钓鱼诗，准备应制，却被这石头擦倒。」左右皆大笑。翌日，降出其诗，令中书铨定。秘阁校理韩羲最为鄙恶，落职，与外任。《东斋纪事》卷一。《诗话总龟》前集卷四十八。</p></li>
<li><p><span id="宋轶四十-杂录-25"></span>
皇朝追褒先贤，皆有所因。仁宗景祐元年九月，诏封扁鹊为神应侯，以上疾愈，医者许希有请也。徽宗崇宁元年二月，封孔鲤泗水侯、孔汲沂水侯，崇先圣之嗣也。六月，封伯夷为清惠侯、叔齐为仁惠侯，重节义之风也。宣和元年五月甲申，封列御寇冲虚观妙真君、庄周微妙元通真君，尚虚无之教也。《燕翼诒谋录》卷四。</p></li>
<li><p><span id="宋轶四十-杂录-26"></span>
宰相，自唐以来谓之礼绝百僚，见者无长幼皆拜，宰相平立，少垂手扶之。送客，未尝下堦。客坐稍久，则吏从傍唱「相公尊重」，客踧踖起退。《涑水记闻》卷十五。</p></li>
<li><p><span id="宋轶四十-杂录-27"></span>
宰相礼绝庶官，都堂自京官以上则坐，选人立白事；见于私第，虽选人亦坐，盖客礼也。唯两制以上点茶汤，入脚床子，寒月有火炉，暑月有扇，谓之「事事有」；庶官只点茶，谓之「事事无」。《萍洲可谈》卷一。</p></li>
<li><p><span id="宋轶四十-杂录-28"></span>
百官于中书见宰相，九卿而下，即省吏高声唱一声「屈」，则趋而入。宰相揖及进茶，皆抗声赞唱，谓之「屈揖」。待制以上见，则言「谓某官」，更不屈揖，临退仍进汤。皆于席南横设百官之位，升朝则坐，京官已下皆立。后殿引臣寮，则待制已上，宣名拜舞，庶官但赞拜，不宣名，不舞蹈。中书略贵者，示与之抗也。上前则略微者，杀礼也。《梦溪笔谈》卷一。</p></li>
<li><p><span id="宋轶四十-杂录-29"></span>
百官赴政事堂议事，谓之「巡白」。侍从即堂吏至客次请某官，既相见，赞曰：「聚厅请不拜就座。」则揖座，又揖免笏，茶汤乃退。余官则堂上引声曰「屈」，一啜汤耳。若同从官则侍汤。京官自下声喏而升，立白事讫退，或有久次无差遣者，闻堂吏声「屈」，乃曰：「不于此叫屈，更俟何所邪？」《麈史》卷下。</p></li>
<li><p><span id="宋轶四十-杂录-30"></span>
宗室至一品殡葬，朝廷遣礼官𫐈祭。旧制，知太常礼院官以次行事，得绢五十匹。陈侗、陈汝羲俱在礼院，因朝会，见一皇亲年老行迟，侗私语曰：「可𫐈矣。」汝羲自后排之曰：「次未当公，此吾物也。」传者以为笑。自元丰官制行，太常博士专领𫐈祭，所得绢，四博士共之，行事十四匹，余十二匹。有数皇亲联骑而出，呵殿甚盛，一博士戏谓同列曰：「此皆𫐈材也。」《孔氏谈苑》卷一。</p></li>
<li><p><span id="宋轶四十-杂录-31"></span>
大臣及近戚有疾，恩礼厚者多宣医。及薨，例遣内侍监护葬事，谓之「敕葬」。国医未必皆高手，既被旨，须求面投药为功，病者不敢辞，偶病药不相当，往往又为害。「敕葬」，丧家无所预，一听于监护官，不复更计费，惟其所欲，至罄家资有不能办者。故谚云：「宣医纳命，敕葬破家。」近年「敕葬」多上章乞免，朝廷知其意，无不从者。《石林燕语》卷五。</p></li>
<li><p><span id="宋轶四十-杂录-32"></span>
贵臣有疾宣医及物故𠡠葬，本以为恩，然中使挟御医至，凡药必服，其家不敢问，盖有为医所误者。𠡠葬则丧家所费，至倾竭赀货，其地又未必善也。故都下谚曰：「宣医纳命，𠡠葬破家。」庆历中，始有诏：「已降指挥𠡠葬，而其家不愿者听之。」《老学庵笔记》卷九。</p></li>
<li><p><span id="宋轶四十-杂录-33"></span>
国朝翰林学士佩金带，朱衣吏一人前道。两府则两人，笏头带佩鱼，曰重金。居两制久者则曰：「眼前何日赤，腰下甚时黄。」处内庭久者又曰：「眼赤何时两，腰黄甚日重。」《孔氏谈苑》卷四。</p></li>
<li><p><span id="宋轶四十-杂录-34"></span>
学士院第三厅学士阁子，当前有一巨槐，素号「槐厅」。旧传居此阁者多至入相。学士争槐厅，至有抵彻前人行李而强据之者。予为学士时目观此事。《梦溪笔谈》卷一。</p></li>
<li><p><span id="宋轶四十-杂录-35"></span>
内制名色不一。儤直时或未详其体式，故凡词头之小者，院吏必以片纸录旧作于前，谓之屏风儿。《淳熙玉堂杂记》卷下。</p></li>
<li><p><span id="宋轶四十-杂录-36"></span>
周平园《玉堂杂记》云：草后妃、太子、宰相麻，砚匣、压尺、笔格、糊板、水滴之属，计金二百两，既书除目，随以赐之。乾道以后，止设常笔砚。退则有旨，打造不及，赐牌子金一百两。立后升储，则倍其数。绍兴二十四年，王公纶暂权内制，草刘婉仪进位贵妃制，高宗称其有典诰体，润笔万缗，赐砚尤奇。《庶斋老学丛谈》卷二。</p></li>
<li><p><span id="宋轶四十-杂录-37"></span>
内外制，凡草制除官，自给谏、待制以上，皆有润笔物。太宗时，立润笔钱数，降诏刻石于舍人院。每除官，则移文督之，在院官下至吏人院驺，皆分霑。元丰中，改立官制，内外制皆有添给，罢润笔之物。《梦溪笔谈》卷二。《宋朝事实类苑》卷二十九。</p></li>
<li><p><span id="宋轶四十-杂录-38"></span>
沈存中云：馆阁每夜轮校官一人直宿，如有故不宿，则虚其夜，谓之「豁宿」。故事，豁宿不得过四，遇豁宿，历名下书「肠肚不安，免宿」。故馆阁宿历，相传谓之「害肚历」。余为太学诸生，请假出宿，前廊置一簿，书云「感风」，则「害肚历」可对「感风簿」。《西塘集耆旧续闻》卷十。《梦溪笔谈》卷二十三。</p></li>
<li><p><span id="宋轶四十-杂录-39"></span>
翰苑有双鹊，尝栖于玉堂后海棠树，驯熟不畏人。每鸣噪，即有大诏令。晁迥诗云：「都闻灵鹊心惊喜。」钱思公诗云：「灵鹊先依玉树栖。」谓此也。《金坡遗事》。</p></li>
<li><p><span id="宋轶四十-杂录-40"></span>
宋时紫微舍人谓之小凤，翰林学士谓之大凤，丞相谓之老凤。《南宋杂事诗》卷三引《词林海错》。</p></li>
<li><p><span id="宋轶四十-杂录-41"></span>
旧制，直龙图阁谓之「假龙」，龙图阁待制谓之「小龙」，龙图直学士谓之「大龙」，龙图阁学士谓之「老龙」。然带此职例呼「龙图」。近岁，本阁学士朝廷尤重之，少曾除授，有授此职者，遂呼「龙图」。近岁除直秘阁者尤多，两浙市舶张苑进笃禄香得之，时号「笃禄学士」。运判蒋彝应副朱冲葬事得之，号「仵作学士」。越州通判魏志崇获盗黄乌觜得之，号「贼学士」。《泊宅编》三卷本卷上。</p></li>
<li><p><span id="宋轶四十-杂录-42"></span>
龙图阁学士世谓之「大龙」，直龙图为「假龙」，直学士为「小龙」，或有得直阁久之不迁而卒，因曰「死龙」。《麈史》卷下。</p></li>
<li><p><span id="宋轶四十-杂录-43"></span>
狨座，文臣两制、武臣节度使以上许用，每岁九月乘，至三月彻，无定日，视宰相乘则皆乘，彻亦如之。……政和中，有久次卿监者，以必迁两制，预置狨座，得躁进之目，坐此斥罢。《萍洲可谈》卷一。</p></li>
<li><p><span id="宋轶四十-杂录-44"></span>
元丰既新官制，建尚书省于外。而中书、门下省、枢密、学士院，设于禁中，规摹极雄丽。其照壁屏下，悉用重布，不糊纸。尚书省及六曹皆书《周官》，两省及后省枢密、学士院，皆郭熙一手画，中间甚有杰然可观者。而学士院画《春江晓景》为尤工。后两省除官未尝足，多有空闲处，看守老卒以其下有布，往往窃毁盗取。徐择之为给事中时，有窃其半屏者，欲付有司，会窃处有刃痕，议者以禁廷经由，株连所及多，遂止。然因是毁者浸多，亦可惜也。《石林燕语》卷四。</p></li>
<li><p><span id="宋轶四十-杂录-45"></span>
政、宣间，除擢侍从以上，皆先命日者推步其五行休咎，然后出命。故一时术者，谓士大夫穷达在我可否之间。朝士例许于通衢下马从医卜，因是此辈益得以凭依。《清波杂志》卷三。</p></li>
<li><p><span id="宋轶四十-杂录-46"></span>
熙宁以前，台官例少贬责，间有补外者，多是平出，未几复召还。故台吏事去官，每加谨焉，其治行及区处家事，无不尽力。近岁台官进退既速，贬责复还者无几，然吏习成风，独不敢懈。开封官治事略如外州，督察按举必绳以法，往往加以笞责，故府官罢，吏率掉臂不顾，至或欺侮之。时称「孝顺御史台，忤逆开封府」。《石林燕语》卷十。</p></li>
<li><p><span id="宋轶四十-杂录-47"></span>
旧日官为中允者极少，唯老于幕官者，累资方至，故为之者多潦倒之人，近岁州县官进用者多除中允，遂有冷中允、热中允。又集贤殿修撰，旧多以馆阁久次者为之，近岁有自常官超授要任，未至从官者，多除修撰，亦有冷撰、热撰。时人谓「热中允不博冷修撰」。《梦溪笔谈》卷二十三。</p></li>
<li><p><span id="宋轶四十-杂录-48"></span>
自元丰官制，尚书省复二十四曹，繁简绝异。在京师时，有语曰：「吏勋封考，笔头不倒。户度金仓，日夜穷忙。礼祠主膳，不识判砚。兵职驾库，典了袯袴。刑都比门，总是寃魂。工屯虞水，白日见鬼。」及大驾幸临安，丧乱之后，士大夫亡失告身、批书者多，又军赏百倍平时，赂贿公行，冒滥相乖，𫗵军日滋，赋敛愈繁，而刑狱亦众，故吏、户、刑三曹吏胥，人人富饶，他曹寂寞弥甚。吏辈又为之语曰：「吏勋封考，三婆两嫂。户度金仓，细酒肥羊。礼祠主膳，淡吃虀面。兵职驾库，𫜪姜呷醋。刑都比门，人肉馄饨。工屯虞水，生身饿鬼。」《老学庵笔记》卷六。</p></li>
<li><p><span id="宋轶四十-杂录-49"></span>
七寺闲剧不同，太府为「忙卿」，司农为「走卿」，光禄为「饱卿」，鸿胪为「睡卿」。盖忙卿所隶场务，走卿仓庾，饱卿祠祭数颁胙醴，睡卿掌四夷宾贡之事。《麈史》卷下。</p></li>
<li><p><span id="宋轶四十-杂录-50"></span>
世传京师谓光禄为「饱卿」，卫尉为「煖卿」，鸿为「睡卿」，司农为「走卿」，宗正为「冷卿」。煖卿，谓其管仪銮供帐之类。冷卿，谓其管玉牒所。《东坡诗集注》卷十五。</p></li>
<li><p><span id="宋轶四十-杂录-51"></span>
先君言：鸿胪旧号为睡卿，谓所掌止道、释及四夷朝贡之事，极为简静也。政和以后，尊尚方士，建议者因谓：「释教出于西域，鸿胪掌之可也；道教以黄帝、老子为宗，岂夷狄耶！」于是改命秘书省掌之。其后，高丽屡入贡，于是又诏升高丽视夏国，隶枢密院，而鸿胪益无事，至终日不置一字，谓之梦中作梦。《家世旧闻》卷下。</p></li>
<li><p><span id="宋轶四十-杂录-52"></span>
三班院所领使臣八千余人，涖事于外。其罢而在院者，常数百人。每岁亁元节醵钱饭僧进香，合以祝圣寿，谓之「香钱」，判院官常利其余以为餐钱。群牧司领内外坊监使副判官，比他司俸入最优，又岁收粪墼钱颇多，以充公用。故京师谓之语曰「三班吃香，群牧吃粪」也。《归田录》卷二。</p></li>
<li><p><span id="宋轶四十-杂录-53"></span>
京师辇毂之下，风物繁富，而士大夫牵于事役，良辰美景，罕获宴游之乐，其诗至有「卖花担上看桃李，拍酒楼头听管弦」之句。西京应天禅院有祖宗神御殿，盖在水北，去河南府十余里。岁时朝拜，官吏常苦晨兴，而留守达官简贵，每朝罢，公酒三行，不交一言而退。故其诗曰：「正梦寐中行十里，不言语处吃三杯。」其语虽浅近，皆两京之实事也。《六一诗话》。</p></li>
<li><p><span id="宋轶四十-杂录-54"></span>
京师百司胥吏，每至秋必醵钱为赛神会，往往因剧饮终日。苏子美进奏院会正坐此。余尝问其何神，曰「苍王」，盖以苍颉造字，故胥吏祖之，固可笑矣。官局正门里，皆于中间用小木龛供佛，曰「不动尊佛」，虽禁中诸司皆然。其意亦本吏畏罢斥，以为祸福甚验，事之极恭。《石林燕语》卷五。</p></li>
<li><p><span id="宋轶四十-杂录-55"></span>
国初，州郡自置邸吏散在都下，外州将吏不乐久居京师，又符移行下率多稽迟，或漏泄机事。太平兴国初，起居郎何保枢奏置钤辖诸道都进奏院以革其弊，人给铜朱记一纽。院即石熙载旧第也。《渑水燕谈录》卷五。</p></li>
<li><p><span id="宋轶四十-杂录-56"></span>
太祖既废藩镇，命士人典州，天下忻便。于是置公使库，使遇过客，必馆置供馈，欲使人无旅寓之叹。此盖古人传食诸侯之义。下至吏卒，批支口食之类，以济其乏食。承平时，士大夫造朝不赍粮，节用者犹有余以还家。归途礼数如前，但少损。《挥麈后录》卷一。</p></li>
<li><p><span id="宋轶四十-杂录-57"></span>
宋京畿各郡激赏库，郡有慈幼局。……贫家子多，辄厌之，故不育，乃许其抱至局，书生年月日时，局有乳媪鞠育之。他人家或无子女，却来取于局。岁祲，子女多入慈幼局，故道无抛弃子女。《遂昌杂录》。</p></li>
<li><p><span id="宋轶四十-杂录-58"></span>
崇宁间……置居养院、安济坊、漏泽园，所费尤大，朝廷课以为殿最，往往竭州郡之力，仅能枝梧。谚曰：「不养健儿，却养乞儿。不管活人，只管死尸。」盖军粮乏，民力穷，皆不问，若安济等有不及，则被罪也。《老学庵笔记》卷二。《宋诗纪事》卷一百。</p></li>
<li><p><span id="宋轶四十-杂录-59"></span>
帝女号公主，婿为驸马都尉，近亲号郡主、县主，而婿俗呼郡马、县马，甚无义理。近世宗女既多，宗正立官媒数十人掌议婚，初不限阀阅。富家多赂宗室求婚，苟求一官，以庇门户，后相引为亲。京师富人如大桶张家，至有三十余县主。《萍洲可谈》卷一。</p></li>
<li><p><span id="宋轶四十-杂录-60"></span>
元丰间，驾往国子监，出起居，有旨：人赐酒二升。诸斋往往置以益之，曰：「奉圣旨得饮。」遂自肆，致有乘醉登楼击皷者。因是遇赐酒即拘卖，以钱均给。以是知自昔国学有酒禁也。《清波杂志》卷四。</p></li>
<li><p><span id="宋轶四十-杂录-61"></span>
太学古语云：「有发头陀寺，无官御史台。」言其清苦而鲠亮也。嘉定间，余在太学，闻长上同舍言，干淳间，斋舍质素，饮器止陶瓦，栋宇无设饰。近时诸斋，亭榭帘幕，竞为靡丽，每一会饮，黄白错落，非头陀寺比矣。国有大事，鲠论间发，言侍从之所不敢言，攻台谏之所不敢攻，由昔迄今，伟节相望。近世以来，非无直言，或阳为矫激，或阴有附丽，亦未能纯然如古之真御史矣。《鹤林玉露》丙编卷二。</p></li>
<li><p><span id="宋轶四十-杂录-62"></span>
太学先达归斋，各有光斋之礼，各刻于斋牌之上。宰执则送真金碗一只，状元则送镀金魁星杯柈一副，帅漕新除，各斋十八界二百千、酒十尊。《癸辛杂识》后集。</p></li>
<li><p><span id="宋轶四十-杂录-63"></span>
学舍燕集必点妓，乃是各斋集正自出帖子，用斋印，明书「仰弟子某人到何处祗直本斋燕集」。专有一等野猫儿、卜庆等十余人，专充告报，欺骗钱物，以为卖弄生事之地。凡外欲命妓者，但与斋生一人相稔，便可借此出帖呼之。此事不知起于何时。《癸辛杂识》后集。</p></li>
<li><p><span id="宋轶四十-杂录-64"></span>
国学以古者五祀之义，凡列斋扁榜，至除夕，必相率祭之。遂以为炉亭守岁之酌，祝辞惟祈速化而已。群儒执事者帽而不带，以縚代之，谓之叨冒。爵中皆有数鸭脚，每献则以酒沃之，谓之侥幸。《桯史》卷二。</p></li>
<li><p><span id="宋轶四十-杂录-65"></span>
太学除夜各斋祀神，用枣子、荔枝、蓼花三果，盖取「早离了」之谶。遇出湖，则多不至三贤堂，盖以乐天、东坡、和靖为「落酥林」故也。《癸辛杂识》后集。</p></li>
<li><p><span id="宋轶四十-杂录-66"></span>
〔太学〕有鼓，占云：「此非宴游之地，乃是多文之所。」学中燕未尝来巢，蚊独多他处。《贵耳集》卷中。</p></li>
<li><p><span id="宋轶四十-杂录-67"></span>
京师试于礼部者，皆祷于二相庙，二相者，子游、子夏也。……今行都试礼部者，皆祷于皮场庙。皮场即皮剥所也。《燕翼诒谋录》卷四。</p></li>
<li><p><span id="宋轶四十-杂录-68"></span>
旧制，试院门禁严密，家人日遣报平安，传数人口，讹谬皆不可晓，常苦之。皇祐中，王罕为监门，始置平安历，使吏隔门问来者，详录其语于历。传入院中，试官复批所欲告家人之语及所取之物于历。罕遣吏隔门呼其人读示之，往来无一差失。自知举至封弥、誊录、巡铺共一历，人皆见之，不容有私，人甚便之。是后遵以为法。《涑水记闻》卷十四。</p></li>
<li><p><span id="宋轶四十-杂录-69"></span>
礼部贡院试进士日，设香案于阶前，主司与举人对拜，此唐故事也。所坐设位，供张甚盛，有司具茶汤饮浆。至试经生，则悉彻帐幕毡席之类，亦无茶汤，渴则饮砚水，人人皆黔其吻。非故欲困之，乃防毡幕及供应人私传所试经义，盖尝有败者，故事为之防。欧文忠有诗：「焚香礼进士，彻幕待经生。」《梦溪笔谈》卷一。《墨客挥犀》卷七。《东斋纪事》卷一。《古今诗话》。</p></li>
<li><p><span id="宋轶四十-杂录-70"></span>
景祐元年九月二日，诏先朝免解者，候将来省试，与特奏名。时有无名子，改王元之《升平词》以嘲曰：「旧人相见问行年，名说真宗更己前。但看绿衫包裹了，这回含笑入重泉。」《倦游杂录》。《诗话总龟》前集卷三十七。《宋朝事实类苑》卷六十三。</p></li>
<li><p><span id="宋轶四十-杂录-71"></span>
余见贡院誊录人说，每日抛下卷子若干，限以时刻，迟则刑责随之。日夜不得休息，饥困交攻，眼目涩赤。见试卷有文省字大涂注少，则心开目明，自觉笔健，乐为抄写。《吹剑四录》。</p></li>
<li><p><span id="宋轶四十-杂录-72"></span>
本朝自祖宗以来，进士过省赴殿试，尚有被黜者。远方寒士殿试下第，贫不能归，多至失所，有赴水而死者。仁宗闻之恻然，自此殿试不黜落，虽杂犯亦收之末名，为定制。《邵氏闻见录》卷二。</p></li>
<li><p><span id="宋轶四十-杂录-73"></span>
国初尚《文选》，当时文人专意此书，故草必称「王孙」，梅必称「驿使」，月必称「望舒」，山水必称「清晖」。至庆历后，恶其陈腐，诸作者始一洗之。方其盛时，士子至为之语曰：「《文选》烂，秀才半。」《老学庵笔记》卷八。《宋诗纪事》卷一百。</p></li>
<li><p><span id="宋轶四十-杂录-74"></span>
科举自罢诗赋以后，士趋时好，专以三经义为捷径，非徒不观史，而于所习经外他经及诸子，无复有读之者。故于古今人物及时世治乱兴衰之迹，亦漫不省。元祐初，韩察院以论科举改更事，尝言臣于元丰初差对读举人试卷，其程文中或有云「古有董仲舒，不知何代人」，当时传者莫不以为笑。此与定陵时省试举子于帘前上请云「尧舜是一事，是两事」绝相类，亦可怪也。《曲洧旧闻》卷三。</p></li>
<li><p><span id="宋轶四十-杂录-75"></span>
南渡以来，太学文体之变，干、淳之文，师淳厚，时人谓之「干淳体」，人材淳古，亦如其文。至端平江万里习《易》，自成一家，文体几于中复。淳祐甲辰，徐霖以书学魁南省，全尚性理，时竞趋之，即可以钓致科第功名。自此非《四书》、《东西铭》、《太极图》、《通书》、《语录》不复道矣。至咸淳之末，江东李谨思、熊瑞诸人倡为变体，奇诡浮艳，精神焕发，多用《庄》、《列》之语，时人谓之换字文章，对策中有「光景不露」、「大雅不浇」等语，以至于亡，可谓文妖矣。《癸辛杂识》后集。</p></li>
<li><p><span id="宋轶四十-杂录-76"></span>
宋时状元生多同岁，徐奭、梁固皆生于己酉，王曾、张师德皆生于戊寅，吕溱、杨寘皆生于甲寅，贾黯、郑獬皆生于壬戌，彭汝砺、许安世皆生于辛丑，陈尧咨、王整皆生于庚午。《玉芝堂谈荟》卷五。</p></li>
<li><p><span id="宋轶四十-杂录-77"></span>
宋制，荐举限以五员。以初荐为「破白」，末荐为「合尖」，亦曰「合颖」。《四六标准注》。</p></li>
<li><p><span id="宋轶四十-杂录-78"></span>
本朝及五代以来，吏部给初出身官，付身不惟著岁数，兼说形貌，如云「长身品，紫棠色，有髭髯，大眼，面有若干痕记」；或云「短小，无髭，眼小，面瘢痕」之类，以防伪冒。至元丰改官制，始除之。靖康之乱，衣冠南渡，承袭伪冒、盗名字者，多矣，不可稽考，乃知旧制不为无意也。《挥麈录》卷三。</p></li>
<li><p><span id="宋轶四十-杂录-79"></span>
初入仕，必具乡贯户头、三代名衔、家口年齿、出身履历，若注授转官，则又加举主有无过犯。崇、观间，即云：「不系元祐党籍。」绍兴间即云：「不系蔡京、童贯、朱勔、王黼等亲属，召保官结罪。」庆元间人，加「即不是伪学」，近渐次除去。《朝野类要》卷三。</p></li>
<li><p><span id="宋轶四十-杂录-80"></span>
皇祐、嘉祐中，未有谒禁，士人多驰骛请托，而法官尤甚。有一人号「望火马」，又一人号「日游神」，盖以其日有奔趋，闻风即至，未尝暂息故也。《青箱杂记》卷二。</p></li>
<li><p><span id="宋轶四十-杂录-81"></span>
世语虚伪为「何楼」，盖国初京师有何家楼，其下卖物皆行滥者，非沽滥称也。……世谓事之陈久为「瓒」，盖五代时有马瓒，为府幕，其人鲁戆，有所闻见，他人已厌熟，而乃甫为新奇道之，故今多称瓒为「厌熟」。《中山诗话》。</p></li>
<li><p><span id="宋轶四十-杂录-82"></span>
东坡诗注云：有一贫士，家惟一瓮，夜则守之以寝。一夕，心自惟念，苟得富贵，当以钱若干营田宅，蓄声妓，而高车大盖，无不备置，往来于怀，不觉欢适起舞，遂踏破瓮。故今俗间指妄想者为「瓮算」。《梅磵诗话》卷中。</p></li>
<li><p><span id="宋轶四十-杂录-83"></span>
汴渠旧例，十月闭口，舟楫不行。王荆公当国，欲通冬运，遂不令闭口，水既浅澁，舟不可行，而流冰颇损舟楫。于是以船脚数千，前设巨碓，以捣流冰，而役夫苦寒，死者甚众。京师有谚语云：「昔有磨法磨浆水，今见巨碓捣冬凌。」《东轩笔录》卷七。《宋朝事实类苑》卷六十四。《宋诗纪事》卷一百。</p></li>
<li><p><span id="宋轶四十-杂录-84"></span>
俚语有「张、王、李、赵」之语，犹言是何等人，无足挂齿牙之意也。宣和间，王将明、张子能、王履道、李士美、赵圣从俱在政府。是时，「张、王、李、赵」之语，喧于朝野，闻者莫不笑之。《曲洧旧闻》卷七。</p></li>
<li><p><span id="宋轶四十-杂录-85"></span>
祖宗澶渊未修好以前，志在取燕，未尝不经营。故流俗言其喜而不可致者，皆曰「如获燕王头」。宣和末，北方用师，其大酋夔离不，尝王燕，为边患，朝论必欲取之。未几，大将乃捕斩夔离不，函其首以献，诏藏之太社头库，天下皆上表贺，而其实非也。士大夫为庆者每相视笑曰：「遂获燕王头耶！」《石林避暑录话》卷三。</p></li>
<li><p><span id="宋轶四十-杂录-86"></span>
宣和末，有故契丹臣夔离不者，号四军大王，或谓之燕王，收余众犯景、蓟。朝廷命郭药师出兵败之，遂函夔离不之首来献，以大旗引首函，曰：「伪燕王夔离不首级。」京师少年争往陈桥门观之。大臣建言御殿受贺。然夔离不实未尝死，虽部送诸卒，亦自窃笑。识者皆愤黠胡敢欺朝廷，而叹大臣之阿谀也、附会也。先君偶以书问晁叔用都城近事，叔用报曰：「亦别无他，但闻捉得燕王头耳。」京师旧谚谓张大矜伐者曰「恰似捉得燕王头」，初莫知何谓也。《家世旧闻》卷下。</p></li>
<li><p><span id="宋轶四十-杂录-87"></span>
大辽谓天使为「赦例郎君」，依赦例，日行五百里也。《甲申杂记》。</p></li>
<li><p><span id="宋轶四十-杂录-88"></span>
唐人号武后为「阿武婆」。妇人无名，第以姓加「阿」字。今之官府妇人供状，皆云阿王、阿张，盖是承袭之旧云。《云麓漫钞》卷十。</p></li>
<li><p><span id="宋轶四十-杂录-89"></span>
都城相国寺最据冲会，每月朔望、三八日即开，伎巧百工列肆，罔有不集，四方珍异之物悉萃其间，因号相国寺为「破赃所」。《麈史》卷下。</p></li>
<li><p><span id="宋轶四十-杂录-90"></span>
天下苦蚊蚋，都城独马行街无蚊蚋。马行街者，都城之夜市酒楼极繁盛处也。蚊蚋恶油，而马行街人物嘈杂，灯火照天，每至四鼓罢，故永绝蚊蚋。上元五夜，马行南北几十里，夹道药肆，盖多国医，咸巨富，声伎非常，烧灯尤壮观。故诗人亦多道马行街灯火。《铁围山丛谈》卷四。</p></li>
<li><p><span id="宋轶四十-杂录-91"></span>
京师沟渠极深广，亡命多匿其中，自名为「无忧洞」。甚者盗匿妇人，又谓之「鬼樊楼」。国初至兵兴，常有之，虽才尹不能绝也。《老学庵笔记》卷六。</p></li>
<li><p><span id="宋轶四十-杂录-92"></span>
凡京师酒店，门首皆缚彩楼欢门，唯任店入其门，一直主廊约百余步，南北天井两廊皆小合子，向晚灯烛荧煌，上下相照，浓妆妓女数百，聚于主廊槏面上，以待酒客呼唤，望之宛若神仙。《东京梦华录》卷二。</p></li>
<li><p><span id="宋轶四十-杂录-93"></span>
旧京工役，固多奇妙，即烹者槃案，亦复擅名。如王楼梅花包子、曹婆婆肉饼、薛家羊饭、梅家鹅鸭、曹家从食、徐家瓠羮、郑家油饼、王家乳酪、段家熝物、石逢巴子南食之类，皆声称于时。若南迁，湖上鱼羹宋五嫂、羊肉李七儿、奶房王家、血肚羹宋小巴之类，皆当行不数者。宋五嫂，余家苍头嫂也，每过湖上时，进肆慰谈，亦他乡寒故也。《枫窗小牍》卷下。</p></li>
<li><p><span id="宋轶四十-杂录-94"></span>
阊阖门外通衢有食肆，人呼为「张手美家」。水产陆贩，随需而供。每节则专卖一物，徧京辐凑，号曰「浇店」。偶记其名，播告四方事口腹者：元阳脔元日、油画明珠上元油饭、六一菜人日、湼盘兜二月十五、手里行厨上巳、冬凌粥寒食、指天馂饀四月八、如意圆重午、绿荷包子伏日、辣鸡脔二社饭、摩罗饭七夕、玩月羹中秋、盂兰饼餤中元、米锦重九糕、宜盘冬至、萱草面腊日、法王料斗腊八。《清异录》卷下。</p></li>
<li><p><span id="宋轶四十-杂录-95"></span>
大驾初驻跸临安，故都及四方士民商贾辐辏，又创立官府，扁牓一新。好事者取以为对曰：「钤辖诸道进奏院，详定一司𠡠令所」，「王防御契圣眼科，陆官人遇仙风药」，「干湿脚气四斤丸，偏正头风一字散」，「三朝御裹陈忠翊，四世儒医陆太丞」，「东京石朝议女婿，乐驻泊乐铺；西蜀费先生外甥，寇保义卦肆」，如此凡数十联，不能尽记。《老学庵笔记》卷八。</p></li>
<li><p><span id="宋轶四十-杂录-96"></span>
西湖天下景，朝昏晴雨，四序总宜，杭人亦无时而不游，而春游特盛焉。……而都人凡缔姻、赛社、会亲、送葬、经会、献神，仕宦恩赏之经营，禁省台府之嘱托，贵珰要地，大贾豪民，买笑千金，呼卢百万，以至痴儿𫘤子，密约幽期，无不在焉。日縻金钱，靡有纪极。故杭谚有「销金锅儿」之号。此语不为过也。《武林旧事》卷三。</p></li>
<li><p><span id="宋轶四十-杂录-97"></span>
城中语音，好于他郡，盖初皆汴人，扈宋南渡，遂家焉。故至今与汴音颇相似。《七修类稿》卷二十六。</p></li>
<li><p><span id="宋轶四十-杂录-98"></span>
钱塘男女尚妩媚，号「笼袖骄民」。当思陵上太皇号，孝宗奉太皇寿，一时御前应制多女流也。《太平清话》卷上。</p></li>
<li><p><span id="宋轶四十-杂录-99"></span>
〔尤〕公每出，见杭士女出游，仍故都遗风，前后杂沓。公必停舆或驻马戒饬之曰：「汝辈尚瞢瞢睡耶？今日非南朝矣。勤俭力作，尚虑不能供繇役，而犹若是惰游乎！」是时三学诸生困甚，公出，必拥遏叫呼曰：「平章今日饿杀秀才也。」从者叱之，公必使之前，以大囊贮中统小钞，探囊撮与之。《遂昌杂录》。</p></li>
<li><p><span id="宋轶四十-杂录-100"></span>
湖州长兴县啄木岭金沙泉，即每年造茶之所也。湖、常二郡接界于此。其上有境会亭。每茶节，二牧毕至。斯泉处沙中，居尝无水，将造茶，太守具牺牲祭泉，顷之发源清溢。造御茶毕，水则微减。供堂者毕，水已半矣。太守造茶毕即涸矣。《诗话总龟》前集卷三十六。</p></li>
<li><p><span id="宋轶四十-杂录-101"></span>
熙宁后，茶禁日严，被罪者众，乃目茶笼为「草大虫」，言其伤人如虎也。《拊掌录》。</p></li>
<li><p><span id="宋轶四十-杂录-102"></span>
前辈遇通家子弟，初见请纳拜者，既受之，则设席望其家遥拜其父祖，乃始就坐。盖当时风俗尚厚，虽执政之于庶官亦讲此礼，不以为异也。自南渡以后，则世道日薄矣。然余幼时，犹见亲旧通家初见日，必先拜其家影堂，后请谒，此礼今亦不复见也。《齐东野语》卷九。</p></li>
<li><p><span id="宋轶四十-杂录-103"></span>
茶褐、黑绿诸品间色，本皆胡服，自开燕山始有至东都者。《癸辛杂识》别集上。</p></li>
<li><p><span id="宋轶四十-杂录-104"></span>
礼文亡阙，无若近时，而婚丧尤为乖舛。如亲王纳夫人，亦用拜先灵、合髻等俗礼。李广结发与匈奴战，谓始胜冠年少时也，故杜甫《新婚别》云「结发为君妇」。而后世初婚嫁者，以男女之发合梳为髻，谓之「结发」，甚可笑也。其不经不可以概举。南方之俗，尤异于中原故习。如近日车驾在越，尝有一执政家娶妇，本吴人也，用其乡法。以灰和蛤粉，用红纸作数百包，令妇自登舆，手不辍掷于道中，名曰「护姑粉」。妇既至门，以酒馔迎祭，使巫祝焚楮钱禳祝，以驱逐女氏家亲。妇下舆，使女之亲男女抱以登床。尊章会客，三爵之后，其子出拜坐。人设席子父傍，饮三杯，乃行合髻等诸礼，颇多毕事。如民家女子，不用大盖，放人纵观。处子则坐于榻上，再适者坐于榻前。其观者若称欢美好，虽男子怜抚之，亦喜之而不以为非也。丧家率用乐，衢州开化县为昭慈太后举哀亦然。今适邻郡，人皆以为当然，不复禁之。如士族力稍厚者，棺率朱漆。又信时日，卜葬尝远，且惜殡攒之费，多停柩其家，亦不设涂甓，至顿置百物于棺上，如几案焉。过卒哭则不祭，唯旦望节序，薄具酒荈祭之，亦不哭，是可怪也。《鸡肋编》卷上。</p></li>
<li><p><span id="宋轶四十-杂录-105"></span>
西北人生子，其侪辈即科其父，首使作会宴客而后已，谓之捋帽会。江、浙人家生女多者，俟毕嫁，亦大会亲宾，谓之倒箱会。广南富家生女，即蓄酒藏之田中，至嫁方取饮，名曰「女酒」。贫家终身布衣，惟娶妇服绢三日，谓为「郎衣」。《鸡肋编》卷下。</p></li>
<li><p><span id="宋轶四十-杂录-106"></span>
陕西凤州伎女，虽不尽妖丽，然手皆纤白。州境内所生柳，翠色尤可爱，与他处不同。又公库多美酝。故世言凤州有三出，谓手、柳、酒也。宣州士人李愈曰：「吾乡有四出。」问何物，答云：「漆、栗、笔、蜜。」《墨客挥犀》卷六。《宋稗类钞》卷六。</p></li>
<li><p><span id="宋轶四十-杂录-107"></span>
承平时，鄜州田氏作泥孩儿，名天下，态度无穷，虽京师工效之，莫能及。一对至直十缣，一床至三十千，一床者或五或七也。小者二三寸，大者尺余，无绝大者。予家旧藏一对卧者，有小字云：「鄜畤田玘制。」绍兴初，避地东阳山中，归则亡之矣。《老学庵笔记》卷五。</p></li>
<li><p><span id="宋轶四十-杂录-108"></span>
建炎之后，江、浙、湖、湘、闽、广，西北流寓之人徧满。绍兴初，麦一斛至万二千钱，农获其利，倍于种稻。而佃户输租，只有秋课。而种麦之利，独归客户。于是竞种春稼，极目不减淮北。《鸡肋编》卷上。</p></li>
<li><p><span id="宋轶四十-杂录-109"></span>
饶州自元丰末，朱天锡以神童得官，俚俗争慕之。小儿不问如何，粗能念书，自五六岁即以次教之五经，以竹篮坐之木杪，绝其视听。教者预为价，终一经偿钱若干，昼夜苦之。流俗因言饶州出神童，然儿非其质，苦之以至于死者，盖多于中也。《石林避暑录话》卷二。</p></li>
<li><p><span id="宋轶四十-杂录-110"></span>
江、浙间路岐伶女，有慧黠，知文墨，能于席上指物题咏，应命辄成者，谓之「合生」；其滑稽含玩讽者，谓之「乔合生」。盖京都遗风也。《夷坚支志》乙卷六。《青泥莲花记》卷十二。</p></li>
<li><p><span id="宋轶四十-杂录-111"></span>
岭南风俗，相呼不以行第，唯以各人所生男女小名呼其父母。元丰中，余任大理丞，断宾州奏案，有民韦超，男名首，即呼韦超作「父首」，韦遨男名满，即呼韦遨作「父满」，韦全女名插娘，即呼韦全作「父插」，韦庶女名睡娘，即呼韦庶作「父睡」、妻作「婶睡」。《青箱杂记》卷三。</p></li>
<li><p><span id="宋轶四十-杂录-112"></span>
蜀有痎市，而间日一集，如痎疟之一发，则其俗又以冷热发歇为市喻。《青箱杂记》卷三。</p></li>
<li><p><span id="宋轶四十-杂录-113"></span>
余尝行役，元日至邓州顺阳县，家家闭户，无所得食。令仆叩门籴米，其家辄叫怒，谓惊其家亲。卒不得。赖蔓菁根有大数斤者，煮之甘软，遂以充肠。宁州腊月八日，人家竞作白粥，于上以柿栗之类染以众色，为花鸟象，更相送遗。浙人七夕，虽小家亦市鹅鸭食物，聚饮门首，谓之「吃巧」。不庆冬至，惟重岁节。澧州除夜，家家爆竹。每发声，即市人群儿环呼曰：「大熟。」如是达旦。其送节物，必以大竹两竿随之。广南则呼「万岁」，尤可骇者。宁州城倚北山，遇上元节，于南山巅维一绳，下达其麓，以瓦缶盛薪火，贯以环索，自上坠下，遥望如大奔星，土人呼为「彗星灯」。襄阳正月二十一日，谓之「穿天节」，云交甫解佩之日。郡中移会汉水之滨，倾城自万山泛彩舟而下。妇女于滩中求小白石有孔可穿者，以色丝贯之，悬插于首，以为得子之祥。湖北以五月望日谓之「大端午」，泛舟竞渡。逐村之人，各为一舟，各雇一人凶悍者于船首执旗，身挂楮钱。或争驶敺击，有致死者，则此人甘鬭杀之刑。故官司特加禁焉。成都自上元至四月十八日，游赏几无虚辰。使宅后圃名西园，春时纵人行乐。初开园日，酒坊两户各求优人之善者，较艺于府会。以骰子置于合子中撼之，视数多者得先，谓之「撼雷」。自旦至暮，唯杂戏一色。坐于阅武场，环庭皆府官宅看棚。棚外始作高橙，庶民男左女右，立于其上如山。每诨一笑，须筵中哄堂，众庶皆噱者，始以青红小旗各插于垫上为记。至晚，较旗多者为胜。若上下不同笑者，不以为数也。浣花自城去僧寺忘其名。凡十八里，太守乘彩舟泛江而下。两岸皆民家绞洛水阁，饰以锦绣。每彩舟到，有歌舞者，则钩帘以观，赏以金帛。以大舰载公库酒，应游人之家，计口给酒，人支一升。至暮遵陆而归。有骑兵善于驰射，每守出城，必奔骤于前。夹道作棚为五七层，人立其上以观，但见其首，谓之「人头山」，亦分男左女右。至重九药市，于谯门外至玉局化五门，设肆以货百药，犀麝之类皆堆积。府尹、监司，皆武行以阅。又于五门之下设大尊，容数十斛，置杯杓，凡名道人者，皆恣饮。如是者五日。云亦间有异人奇诡之事。方太平盛时，公私富实，上下佚乐，不可一一载也。如澧州作「五瘟社」，旌旗仪物，皆王者所用，唯赭伞不敢施，而以油冒焉。以轻木制大舟，长数十丈，舳舻樯柁，无一不备，饰以五采。郡人皆书其姓名年甲及所为佛事之类为状，以载于舟中，浮之江中，谓之「送瘟」。成都元夕，每夜用油五千斤，他可知其费矣。《鸡肋编》卷上。</p></li>
<li><p><span id="宋轶四十-杂录-114"></span>
《后汉礼仪志》：「立春之日，夜漏未尽五刻，京师百官，皆衣青衣。郡国县道下至斗食令史，皆服青帻立青旛，施土牛耕人于门外，以示兆民。」而今世遂有造春牛毛色之法，以岁干色为头，支色为身，纳音色为腹。立春日干色为角耳尾，支色为胫，纳音色为蹄。至于笼头、缰索与策人衣服之类，亦皆以岁日为别。州县官更执鞭击之，以示劝农之意。而庶民遂碎其牛，又不知何理所在。小人莫不争夺，而河东之人乃谓土牛之肉宜蚕，兼辟瘟疫，得少许则悬于帐上，调水以饮小儿，故相竞有致损伤者。处处皆用平旦，而衢州开化县须俟交气时刻，有至立春日之夜。而土牛幺麽，仅若狗大，其陋尤可笑也。《鸡肋编》卷上。</p></li>
<li><p><span id="宋轶四十-杂录-115"></span>
寒食火禁，盛于河东，而陕右亦不举爨者三日。以冬至后一百四日谓之「炊熟日」，饭面饼饵之类，皆为信宿之具。又以糜粉蒸为甜团，切破暴干，尤可以留久。以柳枝插枣餻置门楣，呼为「子推」，留之经岁，云可以治口疮。寒食日上冢，亦不设香火，纸钱挂于茔树。其去乡里者，皆登山望祭，裂冥帛于空中，谓之「擘钱」。而京师四方因缘拜扫，遂设酒馔，家春游。或寒食日阴雨，及有坟墓异地者，必择良辰，相继而出。以太原本寒食一月，遂谓寒食为一月节。浙西人家就坟多作庵舍，种种备具，至有箫鼓乐器，亦储以待用者。《鸡肋编》卷上。</p></li>
<li><p><span id="宋轶四十-杂录-116"></span>
昔有为河北三鸦镇官者，宦况萧条，仅有蒲藕可买，乃作诗曰：「二年憔悴在三鸦，无米无钱怎养家。每日两餐都是藕，看看口里出莲花。」又有监吴中市征者，因羊价绝高，作诗曰：「平江九伯一斤羊，俸薄如何敢买尝。只把鱼虾供两膳，肚皮今作小池塘。」闻者捧腹。余尝过括之冯岭，见旅舍壁间一绝，亦效前体为之。诗云：「东瓯倦客又西征，路入芝田已绝腥。每日三厨都是笋，看看满腹万竿青。」亦可一笑。《梅磵诗话》卷下。</p></li>
<li><p><span id="宋轶四十-杂录-117"></span>
李绚公素，有诗赠同姓人曰：「吾宗天下著。」王胜之辄取注之曰：「居甘泉者以讴著，京师名倡李氏居甘泉坊，善讴。卖药者以木牛著，京师李家卖药，以木牛自表，人呼为李木牛。围棋者以憨著，李乃国手，而神思昏浊，人呼李憨子。裁幞头者以拗著，李家幞头，天下称善，而必与人乖剌，岁久自以拗李呼。作诗者以豁达著。豁达老人喜为诗，所至辄自题写，诗句鄙下而自称豁达李老。尝书人新素墙壁，主人憾怒，诉官杖之，拘执，使市石灰更杇漫干，告官乃得纵舍，闻者哂之。」此数人因胜之有云，遂自托不朽。《中山诗话》。</p></li>
<li><p><span id="宋轶四十-杂录-118"></span>
皇祐中，长沙有三拗。开福寺长老有琏，每季一剃头，而致仕樊著作，一日一开顶，一拗也。苏推官居父丧，蹴踘饮乐，而林察推丧妻庐墓，二拗也。时有边城为郡守，非赂不行，孔目官陆静，平生不受赇遗，三拗也。《倦游杂录》。</p></li>
<li><p><span id="宋轶四十-杂录-119"></span>
熙宁三年，京辅猛风大雪，草木皆稼，厚者冰及数寸，既而华山震，阜头谷圮折数十百丈，荡摇十余里，覆压甚众。唐天宝中冰稼而宁王死，故当时谚曰「冬凌树稼达官怕」，又诗有「泰山其颓，哲人其萎」之说，众谓大臣当之。未数年，而司徒侍中魏国韩公琦薨，王荆公作挽词，略曰：「冰稼尝闻达官怕，山颓今见哲人萎。」盖谓是也。《东轩笔录》卷五。</p></li>
<li><p><span id="宋轶四十-杂录-120"></span>
熙宁中，京师久旱。按古法，令坊巷各以大瓮贮水，插柳枝，泛蜴蜥，使青衣小儿环绕呼曰：「蜴蜥蜴蜥，兴云吐雾。降雨滂沱，放汝归去。」开封府准堂劄，责坊巷、寺观祈雨甚急，而不能尽得蜴蜥，往往以蝎虎代之。蝎虎入水即死，无能神变者也。小儿更其语曰：「寃苦寃苦，我是蝎虎。似恁昏昏，怎得甘雨？」《墨客挥犀》卷三。</p></li>
<li><p><span id="宋轶四十-杂录-121"></span>
崇宁初，斥元祐忠贤，禁锢学术，凡偶涉其时所为所行，无论大小，一切不得志。伶者对御为戏，推一参军作宰相据坐，宣扬朝政之美。一僧乞给公凭游方，视其戒牒，则元祐三年者，立涂毁之，而加以冠巾。一道士失亡度牒，问其披戴时，亦元祐也，剥其羽衣，使为民。一士人以元祐五年获荐，当免举，礼部不为引用，来自言，即押送所属屏斥。已而主管宅库者附耳语曰：「今日于左藏库请得相公料钱一千贯，尽是元祐钱，合取钧旨。」其人俯首久之，曰：「从后门搬入去。」副者举所持挺扶其背曰：「你做到宰相，元来也只好钱。」是时至尊亦解颜。《夷坚支志》乙卷四。</p></li>
<li><p><span id="宋轶四十-杂录-122"></span>
崇宁间，立《元祐奸党碑》于宣和殿，蔡京书立于诸长吏厅。事未几，星变，一夕大雷雨，碎宣和殿碑石，遂并诸州者去之。《步里客谈》卷上。</p></li>
<li><p><span id="宋轶四十-杂录-123"></span>
幽、蓟数州，自石晋败戎后，怀中华不已。有使北者，见燕京传舍壁画墨鸦甚精，旁题诗曰：「星稀月明夜，皆欲向南飞。」《古今诗话》。《诗话总龟》前集卷二十。</p></li>
<li><p><span id="宋轶四十-杂录-124"></span>
政和七年，诏修神保观，俗所谓二郎神者，汴人素畏之。自春及夏，倾城男女负土以献，揭榜通衢云：「某人献土。」又有饰形作鬼使巡门催纳土者，或以为不祥，禁之。后金人斡离不围京师，其国谓之二郎君云。《汴京遗迹志》卷十三。</p></li>
<li><p><span id="宋轶四十-杂录-125"></span>
宣和初，收复燕山以归朝，金民来居京师，其俗有《臻蓬蓬歌》。每扣鼓和臻蓬蓬之音，为节而舞，人无不喜闻其声而効之者。其歌曰：「臻蓬蓬，外头花花里头空。但看明年正二月，满城不见主人翁。」本虏谶，故京师不禁。然次年正月，徽宗南幸，次年二圣北狩。又有伎者以数丈长竿系椅于杪，伎者坐椅上。少顷，下投于小棘坑中，无偏颇之失。未投时，念诗曰：「百尺竿头望九州，前人田土后人收。后人收得休欢喜，更有收人在后头。」此亦虏谶，而兆祸可怪。《宣政杂录》。《尧山堂外纪》卷五十五。《汴京遗迹志》卷十三。</p></li>
<li><p><span id="宋轶四十-杂录-126"></span>
昔江南李重光，染帛多为天水碧。「天水」，国姓也。当是时，艺祖方受命，言天水碧者，世谓逼迫之兆。未几，王师果下建邺。及政和之末，复为天水碧，时争袭慕江南风流，然吾心独甚恶之。未几，金人寒盟，岂亦逼迫之兆乎？《铁围山丛谈》卷三。</p></li>
<li><p><span id="宋轶四十-杂录-127"></span>
自宣政间，周美成、柳耆卿辈出，自制乐章，有曰《侧犯》、《尾犯》、《花犯》、《玲珑四犯》。八音杂律，宫吕夺伦，是不克谐矣。……宣和之曲皆曰犯，犯者，侵犯之义，二帝北狩。曲中之谶，深可畏哉！《贵耳集》卷上。</p></li>
<li><p><span id="宋轶四十-杂录-128"></span>
宣和之季，京师士庶竞以鹅黄为腹围，谓之腰上黄。妇人便服不施衿纽，束身短制，谓之不制衿。始自宫掖，未几而通国皆服之。明年，徽宗内禅，称上皇，竟有青城之邀，而金虏乱华，卒于不能制也。斯亦服妖之比欤！《桯史》卷五。</p></li>
<li><p><span id="宋轶四十-杂录-129"></span>
宣和末，妇人鞵底尖以二色合成，名「错到底」。竹骨扇以木为柄，旧矣，忽变为短柄，止插至扇半，名「不彻头」，皆服妖也。《老学庵笔记》卷三。</p></li>
<li><p><span id="宋轶四十-杂录-130"></span>
宣和五六年间，上方织绫，谓之「遍地桃」，又名「急地绫」。漆冠子作二桃样，谓之「并桃」，天下效之。香谓之「佩香」。至金兵犯阙，无贵贱皆逃避，多为虏去。《汴京遗迹志》卷十三。</p></li>
<li><p><span id="宋轶四十-杂录-131"></span>
靖康以前，汴中家户门神多番样，戴虎头盔，而王公之门至以浑金饰之。识者谓虎头男子是虏字，金饰更是金虏在门也。《枫窗小牍》卷下。</p></li>
<li><p><span id="宋轶四十-杂录-132"></span>
宣和五年，初复九州，天下共庆而识者忧之也。都下盛唱小辞曰：「喜则喜，得入手。愁则愁，不长久。忻则忻，我两个厮守。怕则怕，人来破鬭。」《苕溪渔隐丛话》后集卷三十九。《尧山堂外纪》卷五十五。</p></li>
<li><p><span id="宋轶四十-杂录-133"></span>
宣和五年间，每夜漏三鼓，街衢稍寂，满耳闻犬吠声，势若举禁城内百万之犬俱吠，无复闻人声。每深夜独行，附近察远，倾耳听之，不见犬也，当时已为异。及靖康末，虏犯京师，至今都人始悟其兆。《宣政杂录》。《汴京遗迹志》卷十三。</p></li>
<li><p><span id="宋轶四十-杂录-134"></span>
靖康元年正月，金人犯边，求言之诏凡几下；往往事缓，则阻抑言者。当时民谣言：「城门闭，言路开；城门开，言路闭。」《宣和遗事》利集。《宋诗纪事》卷一百。</p></li>
<li><p><span id="宋轶四十-杂录-135"></span>
靖康初，京师织帛及妇人首饰衣服，皆备四时。如节物则春旛、灯毬、竞渡、艾虎、云月之类，花则桃、杏、荷花、菊花、梅花皆并为一景，谓之一年景。而靖康纪元果止一年，盖服妖也。《老学庵笔记》卷二。</p></li>
<li><p><span id="宋轶四十-杂录-136"></span>
金人今春既出境，朝廷措置多不急之务，如复《春秋》科，太学生免解，改舒王从祀之类，时为语曰：「不管肃王，却管舒王。不管燕山，却管聂山。不管山东，却管陈东。不管东京，却管蔡京。不管河北界，却管秀才解。」《避戎夜话》卷下。《坚瓠己集》卷二。《宋诗纪事》卷一百。</p></li>
<li><p><span id="宋轶四十-杂录-137"></span>
靖康初，罢舒王王安石配享宣圣，复置《春秋》博士，又禁销金。时皇弟肃王使虏，为其拘留未归，种师道欲击虏，而议和既定，纵其去，遂不讲防御之备。太学轻薄子为之语曰：「不救肃王废舒王，不御大金禁销金，不议防秋治《春秋》。」其后，胡人连年以深秋弓劲马肥入寇，薄暑乃归。远至湖、湘、二浙，兵戈扰攘，所在未尝有乐土也。自是越人至秋亦隐山间，逾春乃出。人又以《千字文》为戏曰：「彼则寒来暑往，我乃秋收冬藏。」《鸡肋编》卷中。</p></li>
<li><p><span id="宋轶四十-杂录-138"></span>
粘罕军前禁不可杀人，故无人敢犯。其恣杀戮者，乃吾军中人耳。高后宅掠去妇女七十余人，左言妻被虏，以金百两赎之。东北一带杀伤颇多，乃黑衣人。城中不逞之徒，有髠首易衣为番人而剽掠者，吏捕得之，枭首通衢。虏人见之曰：「此南人治犯法者。」《三朝北盟会编》卷七十。</p></li>
<li><p><span id="宋轶四十-杂录-139"></span>
太祖皇帝时封桩库。太祖不忍燕云之地陷于契丹，以每岁用度之余，置封桩库以贮之，欲俟货财丰殖，即用赏战士，以取燕云之地。有诏誓子孙不得别用。后为内藏库。真宗皇帝有御制诗颂曰：「五季失图，𤞤狁孔炽。艺祖造邦，基以募士。毋畅侈心，要遵遗业。予不胜兹，何以成捷。」「龙虎兴昌运，山河镇国都。龟畴延宝祚，凤德显灵符。道盛尧咨岳，功高禹会涂。九重方执象，万里定寰区。」凡七十二字，每一字榜为一库之号，皆王章所书。金银锦绮宝货，积累一百七十年，皆充满盈溢。金人遣使来检视，吴幵、莫俦相引入库中。使人唯看逐库字号，方至「五季失图，𤞤狁孔炽」即止，遽索马归。又二日，别遣使人来封闭诸库，遂使燕人李县丞坐库中监搬运，提举官内侍王若冲同官吏役、禁军，津搬三日不绝。《三朝北盟会编》卷七十一。</p></li>
<li><p><span id="宋轶四十-杂录-140"></span>
金人索太学生博通经术者三十人……太学生皆求生附势，投状愿归金国者百余人。元募八十人，而投状者一百人，皆过元数。其乡贯多系四川、两浙、福建，今在京师者。比至军前，金人胁而诱之曰：「金国不要汝等作大义策论，各要汝等陈乡土方略利害。」诸生有川人、闽浙人者各争持纸笔陈山川险易，古今攻战据取之由以献。又妄指娼女为妻妾，取诣军前。后金人觉其无能苟贱，复退者六十余人。委无才能，不足以为师法。复欲入学，司业博士集众榎楚而屏之。《三朝北盟会编》卷八十一。</p></li>
<li><p><span id="宋轶四十-杂录-141"></span>
金朝北京营制宫殿，其屏扆窗牗皆破汴都辇致。于此汴中工匠有名燕用者，制作精巧，凡所造，下刻其名，及用之于燕而名已为先兆。《春明梦余录》卷六。</p></li>
<li><p><span id="宋轶四十-杂录-142"></span>
曲阜先圣旧宅，自鲁共王之后，但有增葺。莽、卓、巢、温之徒，犹假崇儒，未尝敢犯。至金寇遂为烟尘，指其像而诟曰：「尔是言夷狄之有君者！」《鸡肋编》卷中。</p></li>
<li><p><span id="宋轶四十-杂录-143"></span>
自靖康丙午岁，金狄乱华，六七年间，山东、京西、淮南等路，荆榛千里，斗米至数十千，且不可得。盗贼、官兵以至居民，更互相食。人肉之价，贱于犬豕，肥壮者一枚不过十五千，全躯暴以为腊。登州范温率忠义之人，绍兴癸丑岁泛海到钱唐，有持至行在犹食者。老瘦男子，廋词谓之「饶把火」，妇人少艾者，名为「不羡羊」，小儿呼为「和骨烂」，又通目为「两脚羊」。《鸡肋编》卷中。</p></li>
<li><p><span id="宋轶四十-杂录-144"></span>
建炎后俚语，有见当时之事者。如「仕途捷径无过贼，上将奇谋只是招」。又云「欲得官，杀人放火受招安。欲得富，赶著行在卖酒醋」。《鸡肋编》卷中。</p></li>
<li><p><span id="宋轶四十-杂录-145"></span>
绍兴间，盗贼充斥，每招至，必以厚爵。又行朝士子，多鬻酒醋为生。故谚云：「若要富，守定行在卖酒醋。若要官，杀人放火受招安。」《可书》。</p></li>
<li><p><span id="宋轶四十-杂录-146"></span>
金人自侵中国，惟以敲棒击人脑而毙。绍兴间，有伶人作杂戏，云：「若要胜其金人，须是我中国一件件相敌乃可。且如金国有粘罕，我国有韩少保。金国有柳叶鎗，我国有凤凰弓。金国有凿子箭，我国有锁子甲。金国有敲棒，我国有天灵盖。」人皆笑之。《可书》。</p></li>
<li><p><span id="宋轶四十-杂录-147"></span>
宋南渡后，人主书「金」字俱作「今」，盖与完颜世仇，不欲称其国号也。至高宗之刘贵人、宁宗之杨后，所写「金」字亦然。《万历野获编》卷二。</p></li>
<li><p><span id="宋轶四十-杂录-148"></span>
向者黄河埽决，几至汴京，都人欲导水入汴。谣语云：「天水归汴，复见太平。」于此益可见遗民思汉之心。《清波杂志》卷十二。</p></li>
<li><p><span id="宋轶四十-杂录-149"></span>
宋淳熙中，河决入汴，梁、宋间为之语曰：「黄河灾，天水来。」天水，国姓也。遗黎以为恢复之兆。《文献通考》卷三百九。《宋诗纪事》卷一百引《古今风谣》。</p></li>
<li><p><span id="宋轶四十-杂录-150"></span>
大相国寺旧有六十余院，或止有屋数间，簷庑相接，各具庖爨。每虞火灾，乃分东西各为两禅两律。自入金源，未知今存几院。𪸩出疆日，往返经寺门，遥望浮屠峻峙，有指示曰：「此旧景德院也。」匆匆揽辔径过，所可见者，栋宇宏丽耳，固不暇指顾问处所。绍兴初，故老闲坐，必谈京师风物，且喜歌曹元宠「甚时得归京里去」一小阕，听之感慨，有流涕者。五六十年后，更无人说著。盖耆旧日就沦谢，言之可胜于悒。《清波别志》卷中。</p></li>
<li><p><span id="宋轶四十-杂录-151"></span>
王叔明画《忆秦娥》词意：「余观《邵氏闻见录》，宋南渡后，汴京故老，呼妓于废圃中饮，歌太白《秦楼月》一阕，坐中皆悲感，莫能仰视。」《赵氏铁网珊瑚》卷十三。</p></li>
<li><p><span id="宋轶四十-杂录-152"></span>
驿路有白塔桥，印卖朝京里程图，士大夫往临安，必买以披阅。有人题于壁曰：「白塔桥边卖地经，长亭短驿甚分明。如何只说临安路，不数中原有几程。」《古杭杂记》。</p></li>
<li><p><span id="宋轶四十-杂录-153"></span>
故都李和煼栗，名闻四方。他人百计效之，终不可及。绍兴中，陈福公及钱上阁恺出使虏庭，至燕山，忽有两人持煼栗各十裹来献，三节人亦人得一裹，自赞曰：「李和儿也。」挥涕而去。《老学庵笔记》卷二。</p></li>
<li><p><span id="宋轶四十-杂录-154"></span>
南渡之初，中原士大夫之落南者众，高宗愍之，昉有西北士夫许占寺宇之命。今时赵忠简居越之能仁，赵忠定居福之报国，曾文清居越之禹迹，汪玉山居衢之超化。他如范元长、吕居仁、魏邦达甚多。曾大父少师亦居湖之铁观音寺，后选天圣寺焉。《癸辛杂识》后集。</p></li>
<li><p><span id="宋轶四十-杂录-155"></span>
朝廷在江左，典籍散亡殆尽。省曹、台、阁，皆令老吏记忆旧事，按以为法，谓之「省记条」。皆临时徇私自便。而敌骑自浙中渡江北归，官军败于建康江中，督将尚奏功，云其四太子几乎捉获，亦为之推赏。时谓以「省记条」推「几乎赏」。《鸡肋编》卷中。</p></li>
<li><p><span id="宋轶四十-杂录-156"></span>
绍兴和议既坚，淮民始知生聚之乐，桑麦大稔。福建号为乐区，负戴而之者，谓之「反淮南」。或士民一至其地，其淮民遇夏则先以浆餽之，入秋剥枣则蒸以寘诸门，任南人食之，不取价。或遇父老烹牲于社，即命同坐，有留镪者，即诮何为留，坚却不受。自开禧兵变，淮民稍徙入于浙、于闽，至闭肆窖饭以竢之。既归而语故老，南人游淮者不复有壶浆、剥枣之供矣。《四朝闻见录》戊集。</p></li>
<li><p><span id="宋轶四十-杂录-157"></span>
临安中瓦在御街中，士大夫必游之地，天下术士皆聚焉。凡挟术者，易得厚获之来。数十年间，向之术行者皆多不验，惟后进者，术皆奇中。有老于谈命者，下问后进：「汝今之术，即我向之术，何汝验，我若何不验？」后进者云：「向之士大夫之命，占得禄贵生旺，皆是贵人。今之士大夫之命，多带刑杀冲击，方是贵人。汝不见今日为监司、守帅阃者，日以杀人为事，汝之术所以不验也。」老者叹服而去。《贵耳集》卷下。</p></li>
<li><p><span id="宋轶四十-杂录-158"></span>
淳熙十六年二月登极赦，凡民间所欠债负，不以久近多少，一切除放。遂有方出钱旬日，未得一息，而并本尽失之者，人不以为便。何澹为谏大夫，尝论其事，遂令只偿本钱。《容斋三笔》卷九。《搜采异闻录》卷四。</p></li>
<li><p><span id="宋轶四十-杂录-159"></span>
嘉泰元年辛酉三月二十八日，宝莲山下御史台吏杨浩家失火，延烧御史台、司农寺、将作监、进奏文思院、太史局、皇城司、法物库，及军民五万二千四百家，绵亘三十里，凡四昼夜乃灭。其时术者言：年号嘉之文如三十五万口，泰之文如三月二十八。又都民市语，多举红藕二字，藕有二十八丝，红者火也，皆为谶云。《西湖游览志余》卷二十五。</p></li>
<li><p><span id="宋轶四十-杂录-160"></span>
〔咸淳五年〕诏禁珠翠，都人以碾玉为首饰，宫中簪琉璃花，都下人争效之。时有诗云：「京城禁珠翠，天下尽琉璃。」识者以为流离之兆。《宋季三朝政要》。《宋诗纪事》卷一百。</p></li>
<li><p><span id="宋轶四十-杂录-161"></span>
余曩在太学，尝馆于一贵人之门。一日，命市薪六百券，有卒微哂，谓其徒曰：「朝士今日不知明日事，乃买柴六百贯耶！」余因窃叹：士大夫之见，有不如此卒者多矣。《露林玉露》乙编卷一。</p></li>
<li><p><span id="宋轶四十-杂录-162"></span>
赵丞相鼎，庚申生。继之者韩平原，壬申生。继平原者史卫王，甲申生。继卫王者，郑太傅清之，丙申生。每一相，各长一纪。《玉芝堂谈荟》卷五。</p></li>
<li><p><span id="宋轶四十-杂录-163"></span>
本朝年号或者皆曰有谶讳于其间。太平有一人六十卒字，太宗五十九而止。仁宗、刘后并政，天圣曰二圣人，明道曰日月同道。徽宗崇宁钱上字，蔡京书崇字，自山字一笔下，宁字去心。当时有云：「有意破宗，无心宁国。」靖康曰十二月立康王。嘉泰曰士大夫皆小人，有力者喜。《贵耳集》卷中。</p></li>
<li><p><span id="宋轶四十-杂录-164"></span>
尝闻吴兴老儒沈仲固先生云：「道学之名，起于元祐，盛于淳熙。其徒有假其名以欺世者，真可以嘘枯吹生。凡治财赋者，则目为聚敛；开阃扞边者，则目为麄材；读书作文者，则目为玩物丧志；留心政事者，则目为俗吏。其所读者，止《四书》、《近思录》、《通书》、《太极图》、《东西铭》、《语录》之类，自诡其学为正心、修身、齐家、治国、平天下。故为之说曰：『为生民立极，为天地立心，为万世开太平，为前圣继绝学。』其为太守，为监司，必须建立书院，立诸贤之祠，或刊注《四书》，衍辑语录。然后号为贤者，则可以钓声名，致膴仕，而士子场屋之文，必须引用以为文，则可以擢巍科，为名士。否则立身如温国，文章气节如坡仙，亦非本色也。于是天下竞趋之，稍有议及，其党必挤之为小人，虽时君亦不得而辨之矣。其气燄可畏如此。然夷考其所行，则言行了不相顾，卒皆不近人情之事。异时必将为国家莫大之祸，恐不在典午清谈之下也。」余时年甚少，闻其说如此，颇有嘻其甚矣之叹。其后至淳祐间，每见所谓达官朝士者，必愦愦冬烘，弊衣菲食，高巾破履，人望之知为道学君子也。清班要路，莫不如此，然密而察之，则殊有大不然者，然后信仲固之言不为过。盖师宪当国，独握大柄，惟恐有分其势者，故专用此一等人，列之要路，名为尊崇道学，其实幸其不才愦愦，不致掣其肘耳。以致万事不理，丧身亡国，仲固之言，不幸而中。呜呼，尚忍言之哉！《癸辛杂识》续集下。《宋稗类钞》卷六。</p></li>
<li><p><span id="宋轶四十-杂录-165"></span>
伊洛之学行于世，至乾道、淳熙间盛矣。其能发明先贤旨意，溯流徂源，论著讲解卓然自为一家者，惟广汉张氏敬夫、东莱吕氏伯恭、新安朱氏元晦而已。朱公尤渊洽精诣，盖以至高之才，至博之学，而一切收歛，归诸义理。其上极于性命天下之妙，而下至于训诂名数之末，末尝举一而废一。盖孔孟之道，至伊洛而始得其传，而伊洛之学，至诸公而始无余蕴。必若是，然后可以言道学也已。此外有横浦张氏子韶、象山陆氏子静，亦皆以其学传授。而张尝参宗杲禅，陆又尝参杲之徒德光，故其学往往流于异端而不自知。程子所谓今之异端，因其高明者也。至于永嘉诸公，则以词章议论驰骋，固已不可同日语。世又有一种浅陋之士，自视无堪以为进取之地，辄亦自附于道学之名。裒衣博带，危坐阔步，或抄节语录以资高谈；或闭眉合眼号为默识。而扣击其所学，则于古今无所闻知；考验其所行，则于义利无所分别。此圣门之大罪人，吾道之大不幸，而遂使小人得以借口为伪学之目，而君子受玉石俱焚之祸者也。韩胄用事，遂逐赵忠定。凡不附己者，指为道学尽逐之。已而自知道学二字，本非不美，于是更目之为伪学。臣僚之荐举，进士之结束，皆有「如是伪学者，甘伏朝典」之辞。一时嗜利无耻之徒，虽尝附于道学之名者，往往旋易衣冠，强习歌鼓，欲以自别。甚者，邓友龙辈，附会迎合，首启兵衅。而向之得罪于庆元初者，亦皆从而和之，可叹也已。《齐东野语》卷十一。</p></li>
<li><p><span id="宋轶四十-杂录-166"></span>
至元丙子，三宫赴北行者，俘三学生一百人从行，责斋臧足其数。时见机者悉已窜徒……诸生趦趄不行，人箠以棍棒三下。登舟馁甚，得饮一桶，无匕筯，乃于河边拾蚌蛤之壳，争攫而饮之，饥寒困苦，道亡者多皆身膏草野。后放回，授诸路府教授，仅余十七八人耳。《雪舟脞语》。</p></li>
<li><p><span id="宋轶四十-杂录-167"></span>
括之云有叶医，挟术颇精。一夕，忽梦追至城隍，主者戒云：「凡今北之人虐南人，盖有数，若南人恃北势以虐南人者，此神明之所甚怒，罪无赦。赵某者，昔在福州日，杀人至多，获罪于天，今使之得瘖疾而死。或以谷二石、酒二斗、鸡四只相邀，汝慎毋往。不然，逆天之罪，不可违也。然于次日必有叶氏亦以此数相偿，且有重获也。」既觉，惴惴然遂往庙中炷香。甫归家，而赵氏之家令人果以物至相邀，遂辞以疾，不往。次日，叶府召医，疾愈，以物酧谢，乃鸡、酒、谷如梦中之数。收功获谢，而赵则殂矣。《癸辛杂识》续集上。</p></li>
<li><p><span id="宋轶四十-杂录-168"></span>
天圣丁卯秋八月十五日夜，月有浓华，云无纤迹，灵隐寺殿堂左右天降灵实，其繁如雨，其大如豆，其圆如珠，其色白者黄者黑者，壳如芡实，味辛。识者曰：「此月中桂子也。」……又张君房为钱唐令，夜宿月轮山寺，僧报曰：「桂子下塔。」遽起望之，纷如烟雾，逥旋成穗，散坠如牵牛子，黄白相间，咀之无味。《西湖游览志余》卷二十四。</p></li>
<li><p><span id="宋轶四十-杂录-169"></span>
绍定间，舒岳祥读书馆中，会中秋月色皎然，闻瓦上声如撒雹，甚怪之。其祖拙斋启门视之，乃曰：「此月中桂子也，我尝得之天台山中。」呼童子就西庭中拾得二升，其大如豫章子，无皮，色如白玉，有纹如雀卵，其中有仁，嚼之作芝蔴气味。囊之，杂菊花作枕，清芬袭人。其收拾不尽，散落砖罅者，旬辄出树，子叶柔长，经冬犹秀。《涌幢小品》卷二十七。</p></li>
<li><p><span id="宋轶四十-杂录-170"></span>
成都刘备庙侧，有诸葛武侯祠，前有大柏，围数丈。唐相段文昌有诗，石刻在焉。唐末渐枯，历王建、孟知祥二伪国，不复生，然亦不敢伐之。皇朝干德五年丁卯夏五月，枯柯再生，时人异焉。三国至干德丙寅，历年一千二百余年，枯而复生。予皇祐初守成都，又八十年矣。新枝耸云，拜旧枯干，存者若老龙之形。《儒林公议》卷下。</p></li>
<li><p><span id="宋轶四十-杂录-171"></span>
宋淳熙三年二月，如皋县桑子河堰东孝里庄园，有牡丹一本，无种而生。明年三月花盛开，则紫牡丹也，过者皆往观之。有杭州观察推官东过，见花甚爱，欲移分一株，掘土深尺许，见一石如剑，长二尺，题曰：「此花琼岛飞来种，只许人间老眼看。」遂不敢移。以是乡老有生旦值花开时，必造花下，饮酒为寿。间亦有约明日造花所而花一夕凋者，多不吉。惟有李嵩者，三月八日初度，自八十看花直至一百九岁而终。《涌幢小品》卷二十七。</p></li>
<li><p><span id="宋轶四十-杂录-172"></span>
上虞钓台山上双笋石，其顶有杜鹃花，春夏照烂，望之若人立而饰其冠冕者。宋太祖、太宗、真宗遏密之时，花枯瘣三载乃复。仁宗崩，三年不荣。高宗崩，花忽变白。孝宗崩，三年若枯，既而复茂。《涌幢小品》卷二十七。</p></li>
<li><p><span id="宋轶四十-杂录-173"></span>
维扬后土庙有花洁白而香，号为「琼花」。宣和间，起花石纲，因取至御苑。逾年不花，乃杖之，遣还其地，花开如故。《独醒杂志》卷九。</p></li>
<li><p><span id="宋轶四十-杂录-174"></span>
琼花，海内无二本，唐人谓「玉蘂花」，乃比其色。……𪸩家海陵，海陵昔隶维扬，亦视为乡里。自幼游戏无双亭，未见甚奇异处。不识者或认为「聚八仙」，持以名品素高尔。后土祠前后地土膏腴，尤宜芍药。岁新日茂，及春开，敷腴盛大，纤丽富艳，遂与洛阳牡丹并驱角胜。孔毅父尝谱三十有三种。《清波杂志》卷三。</p></li>
<li><p><span id="宋轶四十-杂录-175"></span>
扬花琼花，天下祇一株，晏元献守扬，作无双亭于其侧。宋德祐乙亥，北兵至，花遂不荣。赵棠国炎有诗曰：「他年我若修花史，合传琼花烈女中。」《香祖笔记》卷七。</p></li>
<li><p><span id="宋轶四十-杂录-176"></span>
大庾岭上有佛塔庙，往来题诗多矣，有妇人题云：「妾幼年侍父任英州司寇，既代归，父以大庾本有梅岭之名而反无梅，遂植三十株于道之右，因题诗于壁。今随夫之任端溪，复至此寺，前诗已污漫矣，因再书之云：英江今日掌刑回，上得梅山不见梅。辍俸买将三十本，清香留与雪中开。」好事者因以夹道植梅矣。《倦游杂录》。《诗话总龟》前集卷二十。</p></li>
<li><p><span id="宋轶四十-杂录-177"></span>
鄜延境内有石油。旧说高奴县出脂水，即此也。生于水际沙石，与泉水相杂，惘惘而出。土人以雉尾裛之，乃采入缶中。颇似淳漆，燃之如麻，但烟甚浓，所霑幄幕皆黑。予疑其烟可用，试埽其煤以为墨，黑光如漆，松墨不及也，遂大为之，其识文为「延川石液」者是也。此物后必大行于世，自予始为之。盖石油至多，生于地中无穷，不若松木有时而竭。今齐、鲁间松林尽矣，渐至太行、京西、江南，松山太半皆童矣。造煤人盖未知石烟之利也。石炭烟亦大，墨人衣。《梦溪笔谈》卷二十四。</p></li>
<li><p><span id="宋轶四十-杂录-178"></span>
熙宁九年，恩州武城县有旋风自东南来，望之插天如羊角，大木尽拔。俄顷，旋风卷入云霄中。既而渐近，乃经县城，官舍民居畧尽，悉卷入云中。县令儿女奴婢卷去复坠地，死伤者数人，民间死伤亡失者不可胜计。县城悉为丘墟，遂移今县。《梦溪笔谈》卷二十一。</p></li>
<li><p><span id="宋轶四十-杂录-179"></span>
治平元年，常州日禺时，天有大声如雷，乃一大星几如月，见于东南，少时而又震一声，移著西南，又一震，而坠在宜兴县民许氏园中。远近皆见，火光赫然照天，许氏藩篱皆为所焚。是时火息，视地中只有一窍如杯大，极深，下视之，星在其中荧荧然，良久渐暗，尚热不可近。又久之，发其窍，深三尺余乃得一圆石，犹热，其大如拳，一头微锐，色如铁，重亦如之。州守郑伸得之。送润州金山寺，至今匣藏，游人到则发视。《梦溪笔谈》卷二十。</p></li>
<li><p><span id="宋轶四十-杂录-180"></span>
嘉祐中，扬州有一珠甚大，天晦多见。初出于天长县陂泽中，后转入甓社湖，又后乃在新开湖中，凡十余年，居民行人常常见之。予友人书斋在湖上，一夜忽见其珠甚近，初微开其房，光自吻中出，如横一金线，俄顷忽张壳，其大如半席，壳中白光如银，珠大如拳，烂然不可正视，十余里间林木皆有影，如初日所照，远处但见天赤如野火，倏然远去，其行如飞，浮于波中，杳杳如日。古有明月之珠，此珠色不类月，荧荧有芒焰，殆类日光。崔伯易尝为《明珠赋》。伯易高邮人，盖常见之。近岁不复出，不知所往。樊良镇正当珠往来处，行人至此，往往维船数宵以待现，名其亭为「玩珠」。《梦溪笔谈》卷二十一。</p></li>
</ol>
</div>
<div id="引用书目" class="section level2" number="116.2">
<h2>
<span class="header-section-number">116.2</span> 引用书目<a class="anchor" aria-label="anchor" href="#%E5%BC%95%E7%94%A8%E4%B9%A6%E7%9B%AE"><i class="fas fa-link"></i></a>
</h2>
</div>
<div id="二画" class="section level2" number="116.3">
<h2>
<span class="header-section-number">116.3</span> 二画<a class="anchor" aria-label="anchor" href="#%E4%BA%8C%E7%94%BB"><i class="fas fa-link"></i></a>
</h2>
<p>二老堂诗话　〔宋〕周必大　中华书局《历代诗话》本</p>
<p>二老堂杂志　〔宋〕周必大　《学海类编》本</p>
<p>二程外书　〔宋〕程颢、程颐　中华书局《二程集》本</p>
<p>二程遗书　〔宋〕程颢、程颐　中华书局《二程集》本</p>
<p>十国春秋　〔清〕吴任臣　中华书局排印本</p>
<p>十驾斋养新录　〔清〕钱大昕　江苏古籍出版社排印本</p>
<p>丁晋公谈录　〔宋〕丁谓　《百川学海》本</p>
<p>七修类稿　〔明〕郎瑛　中华书局上海编辑所排印本</p>
<p>入蜀记　〔宋〕陆游　江苏广陵古籍刻印社《笔记小说大观》本</p>
</div>
<div id="三画" class="section level2" number="116.4">
<h2>
<span class="header-section-number">116.4</span> 三画<a class="anchor" aria-label="anchor" href="#%E4%B8%89%E7%94%BB"><i class="fas fa-link"></i></a>
</h2>
<p>三柳轩杂识　〔元〕程棨　上海古籍出版社景印《说郛三种》之宛委山堂本</p>
<p>三朝北盟会编　〔宋〕徐梦莘　上海古籍出版社景印清刻本</p>
<p>三朝野史　〔元〕吴莱　《古今说海》本</p>
<p>大金国志　〔宋〕宇文懋昭　上海古籍出版社景印文渊阁《四库全书》本</p>
<p>上庠录　〔宋〕吕荣义　上海古籍出版社景印《说郛三种》之宛委山堂本</p>
<p>上蔡语录　〔宋〕谢良佐　上海古籍出版社景印文渊阁《四库全书》本</p>
<p>小草斋诗话　〔明〕谢肇淛　北京大学出版社《珍本明诗话五种》本</p>
<p>小畜集　〔宋〕王禹偁　商务印书馆《四部丛刊》本</p>
<p>小学绀珠　〔宋〕王应麟　中华书局《四部备要》本</p>
<p>小隐书全帖　〔明〕敬虚子　《古今说部丛书》本</p>
<p>山谷诗话　〔宋〕黄庭坚　江苏古籍出版社《宋诗话全编》本</p>
<p>山房随笔　〔元〕蒋子正　上海古籍出版社《宋元笔记小说大观》本</p>
<p>山居新语　〔元〕杨瑀　上海古籍出版社景印《说郛三种》之宛委山堂本</p>
<p>山家清供　〔宋〕林洪　上海古籍出版社景印《说郛三种》本附</p>
</div>
<div id="四画" class="section level2" number="116.5">
<h2>
<span class="header-section-number">116.5</span> 四画<a class="anchor" aria-label="anchor" href="#%E5%9B%9B%E7%94%BB"><i class="fas fa-link"></i></a>
</h2>
<p>王公四六话　〔宋〕王铚　《百川学海》本</p>
<p>王氏谈录　〔宋〕王洙　《百川学海》本</p>
<p>王文正公笔录　〔宋〕王曾　《百川学海》本</p>
<p>王直方诗话　〔宋〕王直方　中华书局《宋诗话辑佚》本</p>
<p>王荆公诗笺注　〔宋〕李壁　上海古籍出版社景印明活字本</p>
<p>天中记　〔明〕陈耀文　上海古籍出版社景印文渊阁《四库全书》本</p>
<p>元城语录　〔宋〕马永卿　上海古籍出版社景印文渊阁《四库全书》本</p>
<p>五代史补　〔宋〕陶岳　《豫章丛书》本</p>
<p>五灯会元　〔宋〕普济　中华书局《中国佛教典籍选刊》本</p>
<p>五总志　〔宋〕吴炯　《知不足斋丛书》本</p>
<p>五杂组　〔明〕谢肇淛　上海书店出版社《历代笔记丛刊》本</p>
<p>太平清话　〔明〕陈继儒　《说库》本</p>
<p>友古居士词　〔宋〕蔡伸　《汲古阁六十名家词》本</p>
<p>友会谈丛　〔宋〕上官融　《宛委别藏》本</p>
<p>日损斋笔记　〔元〕黄溍　上海古籍出版社景印文渊阁《四库全书》本</p>
<p>日闻录　〔元〕李翀　《守山阁丛书》本</p>
<p>中山诗话　〔宋〕刘攽　中华书局《历代诗话》本</p>
<p>中吴纪闻　〔宋〕龚明之　上海古籍出版社《宋元笔记丛书》本</p>
<p>水东日记　〔明〕叶盛　中华书局《元明史料笔记丛刊》本</p>
<p>仇池笔记　〔宋〕苏轼　上海书店出版社景印《宋人小说》本</p>
<p>月河所闻集　〔宋〕莫君陈　《吴兴丛书》本</p>
<p>六一诗话　〔宋〕欧阳修　中华书局《历代诗话》本</p>
<p>六研斋笔记　〔明〕李日华　上海古籍出版社景印文渊阁《四库全书》本</p>
<p>文昌杂录　〔宋〕庞元英　《学津讨原》本</p>
<p>文宪集　〔明〕宋濂　上海古籍出版社景印文渊阁《四库全书》本</p>
<p>文献通考　〔元〕马端临　中华书局景印本</p>
<p>方舆胜览　〔宋〕祝穆　上海古籍出版社景印文渊阁《四库全书》本</p>
<p>孔氏谈苑　〔宋〕孔平仲　上海古籍出版社景印文渊阁《四库全书》本</p>
</div>
<div id="五画" class="section level2" number="116.6">
<h2>
<span class="header-section-number">116.6</span> 五画<a class="anchor" aria-label="anchor" href="#%E4%BA%94%E7%94%BB"><i class="fas fa-link"></i></a>
</h2>
<p>玉海　宋　王应麟　清　浙江书局刻本</p>
<p>玉堂嘉话　〔元〕王恽　中华书局《元明史料笔记丛刊》本</p>
<p>玉壶清话　〔宋〕文莹　中华书局《唐宋史料笔记丛刊》本</p>
<p>玉照新志　〔宋〕王明清　上海古籍出版社《宋元笔记丛书》本</p>
<p>玉涧杂书　〔宋〕叶梦得　商务印书馆张宗祥整理《说郛》本</p>
<p>古今词话　〔宋〕杨湜　中华书局《词话丛编》本</p>
<p>古今诗话　〔宋〕李颀　中华书局《宋诗话辑佚》本</p>
<p>古事比　〔清〕方中德　黄山书社《安徽古籍丛书》本</p>
<p>古杭杂记　〔元〕李有　商务印书馆张宗祥整理《说郛》本</p>
<p>古杭杂记诗集　〔元〕佚名　《武林掌故丛编》本</p>
<p>古谣谚　〔清〕杜文澜　中华书局排印本</p>
<p>可书　〔宋〕张知甫　中华书局《唐宋史料笔记丛刊》本</p>
<p>石林诗话　〔宋〕叶梦得　中华书局《历代诗话》本</p>
<p>石林燕语　〔宋〕叶梦得　中华书局《唐宋史料笔记丛刊》本</p>
<p>石林避暑录话　〔宋〕叶梦得　上海书店出版社《宋人小说》本</p>
<p>北行日录　〔宋〕楼钥　《知不足斋丛书》本</p>
<p>北狩行录　〔宋〕蔡鞗　《学海类编》本</p>
<p>北狩闻见录　〔宋〕曹勋　《学海类编》本</p>
<p>北轩笔记　〔元〕陈世隆　上海古籍出版社《宋元笔记丛书》本</p>
<p>北窗炙輠录　〔宋〕施德操　《学海类编》本</p>
<p>甲申杂记　〔宋〕王巩　《知不足斋丛书》本</p>
<p>四六谈麈　〔宋〕谢伋　《百川学海》本</p>
<p>四朝闻见录　〔宋〕叶绍翁　中华书局《唐宋史料笔记丛刊》本</p>
<p>史余萃览　〔清〕杨家麟　清光绪上海《申报》馆本</p>
<p>仕学规范　〔宋〕张镃　上海古籍出版社景印文渊阁《四库全书》本</p>
<p>白石道人歌曲　〔宋〕姜夔　《彊邨丛书》本</p>
<p>白獭髓　〔宋〕张仲文　《历代小史》本</p>
</div>
<div id="六画" class="section level2" number="116.7">
<h2>
<span class="header-section-number">116.7</span> 六画<a class="anchor" aria-label="anchor" href="#%E5%85%AD%E7%94%BB"><i class="fas fa-link"></i></a>
</h2>
<p>老学庵笔记　〔宋〕陆游　中华书局《唐宋史料笔记丛刊》本</p>
<p>西清诗话　〔宋〕蔡绦　江苏古籍出版社《稀见宋人诗话四种》本</p>
<p>西畲琐录　〔宋〕孙宗鉴　《学海类编》本</p>
<p>西湖游览志　〔明〕田汝成　上海古籍出版社排印本</p>
<p>西湖游览志余　〔明〕田汝成　上海古籍出版社排印本</p>
<p>西湖梦寻　〔明〕张岱　《武林掌故丛编》本</p>
<p>西塘集耆旧续闻　〔宋〕陈鹄　中华书局《唐宋史料笔记丛刊》本</p>
<p>西园闻见录　〔明〕张萱　哈佛燕京学社排印本</p>
<p>西溪丛话　〔宋〕姚宽　中华书局《唐宋史料笔记丛刊》本</p>
<p>有宋佳话　　〔宋〕佚名　上海古籍出版社景印《说郛三种》之宛委山堂本</p>
<p>成都文类　〔宋〕扈仲荣等　上海古籍出版社景印文渊阁《四库全书》本</p>
<p>夷坚志　〔宋〕洪迈　中华书局排印本</p>
<p>至正直记　〔元〕孔齐　上海古籍出版社《宋元笔记丛书》本</p>
<p>曲洧旧闻　〔宋〕朱弁　《知不足斋丛书》本</p>
<p>吕氏杂记　〔宋〕吕希哲　上海古籍出版社景印文渊阁《四库全书》本</p>
<p>同话录　〔宋〕曾三异　上海古籍出版社景印《说郛三种》之宛委山堂本</p>
<p>朱子语类　〔宋〕黎靖德编　中华书局《理学丛书》本</p>
<p>先公谈录　〔宋〕李宗谔　商务印书馆张宗祥整理《说郛》本</p>
<p>竹坡诗话　〔宋〕周紫芝　中华书局《历代诗话》本</p>
<p>竹庄诗话　〔宋〕何汶　中华书局排印本</p>
<p>自警编　〔宋〕赵善璙　上海古籍出版社景印文渊阁《四库全书》本</p>
<p>伊洛渊源录　〔宋〕朱熹　上海古籍出版社景印文渊阁《四库全书》本</p>
<p>行都纪事　〔宋〕杨和甫　商务印书馆张宗祥整理《说郛》本</p>
<p>行营杂录　〔宋〕赵葵　《古今说海》本</p>
<p>名臣碑传琬琰集　〔宋〕杜大珪　上海古籍出版社景印文渊阁《四库全书》本</p>
<p>名贤氏族言行类稿　〔宋〕章定　上海古籍出版社景印文渊阁《四库全书》本</p>
<p>江西诗派小序　〔宋〕刘克庄　中华书局《历代诗话续编》本</p>
<p>江西诗派宗派图录　〔清〕张泰来　上海古籍出版社《清诗话》本</p>
<p>江行杂录　〔宋〕廖莹中　商务印书馆《丛书集成》本</p>
<p>江湖纪闻　〔元〕郭霄凤　国家图书馆《中华再造善本丛书》本</p>
<p>江邻几杂志　〔宋〕江休复　《宝颜堂秘笈》本</p>
<p>汲古阁书跋　〔明〕毛晋　上海古籍出版社《中国历代书目题跋丛书》本</p>
<p>池北偶谈　〔清〕王士禛　中华书局《清代史料笔记丛刊》本</p>
</div>
<div id="七画" class="section level2" number="116.8">
<h2>
<span class="header-section-number">116.8</span> 七画<a class="anchor" aria-label="anchor" href="#%E4%B8%83%E7%94%BB"><i class="fas fa-link"></i></a>
</h2>
<p>攻媿集　〔宋〕楼钥　商务印书馆《丛书集成》本</p>
<p>折狱龟鉴　〔宋〕郑克　上海古籍出版社景印文渊阁《四库全书》本</p>
<p>投辖录　〔宋〕王明清　上海古籍出版社《宋元笔记丛书》本</p>
<p>志雅堂杂钞　〔宋〕周密　《粤雅堂丛书》本</p>
<p>花草粹编　〔明〕陈耀文　陶凤楼景印本</p>
<p>芥隐笔记　〔宋〕龚颐正　商务印书馆《丛书集成》本</p>
<p>李希声诗话　〔宋〕李錞　中华书局《宋诗话辑佚》本</p>
<p>步里客谈　〔宋〕陈长方　上海古籍出版社景印文渊阁《四库全书》本</p>
<p>吴中旧事　〔元〕陆友仁　《墨海金壸》本</p>
<p>吴郡志　〔宋〕范成大　中华书局《宋元方志丛刊》本</p>
<p>吴郡图经续记　〔宋〕朱长文　中华书局《宋元方志丛刊》本</p>
<p>吴船录　〔宋〕范成大　《知不足斋丛书》本</p>
<p>吴礼部诗话　〔元〕吴师道　中华书局《历代诗话》本</p>
<p>困学纪闻　〔宋〕王应麟　商务印书馆《四部丛刊》本</p>
<p>吹剑录全编　〔宋〕俞文豹　中华书局上海编辑所张宗祥校订本</p>
<p>秀水闲居录　〔宋〕朱胜非　上海古籍出版社景印《说郛三种》之宛委山堂本</p>
<p>何氏语林　〔明〕何良俊　上海古籍出版社景印文渊阁《四库全书》本</p>
<p>言行龟鉴　〔元〕张光祖　上海古籍出版社景印文渊阁《四库全书》本</p>
<p>冷斋夜话　〔宋〕释惠洪　中华书局排印本</p>
<p>汴京遗迹志　〔明〕李濂　中华书局《中国古代都城资料选刊》本</p>
<p>宋元学案　〔清〕黄宗羲原著　〔清〕全祖望补修　中华书局排印本</p>
<p>宋史纪事本末　〔明〕冯琦原编　〔明〕陈邦瞻增订　上海古籍出版社景印本</p>
<p>宋史翼　〔清〕陆心源　中华书局景印清光绪刊本</p>
<p>宋四六话　〔清〕彭元瑞　上海古籍出版社《续修四库全书》本</p>
<p>宋名臣言行录前集、后集　〔宋〕朱熹　上海古籍出版社景印文渊阁《四库全书》本</p>
<p>宋名臣言行录续集、别集、外集　〔宋〕李幼武　上海古籍出版社景印文渊阁《四库全书》本</p>
<p>宋季三朝政要　佚名　《粤雅堂丛书》本</p>
<p>宋朝事实类苑　〔宋〕江少虞　上海古籍出版社排印本</p>
<p>宋景文公笔记　〔宋〕宋祁　《百川学海》本</p>
<p>宋稗类钞　〔清〕潘永因　书目文献出版社排印本</p>
<p>宋诗纪事　〔清〕厉鹗　上海古籍出版社排印本</p>
<p>宋诗纪事补遗　〔清〕陆心源　上海古籍出版社《续修四库全书》景印光绪刻本</p>
<p>宋诗钞　〔清〕吴之振等编、管庭芬等补　中华书局排印本</p>
<p>宋遗民录　〔明〕程敏政　《知不足斋丛书》本</p>
<p>邵氏闻见录　〔宋〕邵伯温　中华书局《唐宋史料笔记丛刊》本</p>
<p>邵氏闻见后录　〔宋〕邵博　中华书局《唐宋史料笔记丛刊》本</p>
</div>
<div id="八画" class="section level2" number="116.9">
<h2>
<span class="header-section-number">116.9</span> 八画<a class="anchor" aria-label="anchor" href="#%E5%85%AB%E7%94%BB"><i class="fas fa-link"></i></a>
</h2>
<p>武林旧事　〔宋〕周密　中华书局排印本</p>
<p>青泥莲花记　〔明〕梅鼎祚　黄山书社《安徽古籍丛书》本</p>
<p>青琐高议　〔宋〕刘斧　上海古籍出版社《宋元笔记丛书》本</p>
<p>青箱杂记　〔宋〕吴处厚　中华书局《唐宋史料笔记丛刊》本</p>
<p>长溪琐语　〔明〕谢肇淛　清钞本</p>
<p>坦斋笔衡　〔宋〕叶寘　商务印书馆张宗祥整理《说郛》本</p>
<p>拙斋文集　〔宋〕林之奇　上海古籍出版社景印文渊阁《四库全书》本</p>
<p>范文正公集　〔宋〕范仲淹　商务印书馆《四部丛刊》本</p>
<p>直斋书录解题　〔宋〕陈振孙　上海古籍出版社校点本</p>
<p>苕溪渔隐丛话　〔宋〕胡仔　人民文学出版社《中国古典文学理论批评专著选辑》本</p>
<p>茅亭客话　〔宋〕黄休复　《说库》本</p>
<p>林下偶谈　〔宋〕吴子良　商务印书馆张宗祥整理《说郛》本</p>
<p>林泉随笔　〔明〕张纶言　商务印书馆《丛书集成》本</p>
<p>林间录　〔宋〕释惠洪　上海古籍出版社景印文渊阁《四库全书》本</p>
<p>抒情录　〔宋〕卢怀　上海古籍出版社景印《说郛三种》之宛委山堂本</p>
<p>拊掌录　〔元〕元怀　《学海类编》本</p>
<p>东山谈苑　〔明〕余怀　广陵书社景印《福建丛书》本</p>
<p>东坡志林十二卷本　〔宋〕苏轼　大象出版社《全宋笔记》本</p>
<p>东坡志林五卷本　〔宋〕苏轼　中华书局《唐宋史料笔记丛刊》本</p>
<p>东坡诗话录　〔元〕陈秀明　《学海类编》本</p>
<p>东坡题跋　〔宋〕苏轼　商务印书馆《丛书集成》本</p>
<p>东京梦华录外四种　〔宋〕孟元老　中华书局排印本</p>
<p>东南纪闻　〔元〕佚名　《守山阁丛书》本</p>
<p>东都事略　〔宋〕王称　上海古籍出版社景印文渊阁《四库全书》本</p>
<p>东轩笔录　〔宋〕魏泰　中华书局《唐宋史料笔记丛刊》本</p>
<p>东原录　〔宋〕龚鼎臣　上海书店景印《宋人小说》本</p>
<p>东皋杂录　〔宋〕孙宗鉴　商务印书馆张宗祥整理《说郛》本</p>
<p>东莱吕紫微师友杂志　〔宋〕吕本中　《十万卷楼丛书》本</p>
<p>东园友闻　〔元〕佚名　《学海类编》本</p>
<p>东斋记事　〔宋〕范镇　中华书局《唐宋史料笔记丛刊》本</p>
<p>雨村诗话十六卷本　〔清〕李调元　巴蜀书社本</p>
<p>雨航杂录　〔明〕冯时可　上海古籍出版社景印文渊阁《四库全书》本</p>
<p>两山墨谈　〔明〕陈霆　明嘉靖李檗刻本</p>
<p>两浙名贤录　〔明〕徐象梅　明天启徐氏光碧堂刻本</p>
<p>明一统志　〔明〕李贤等　上海古籍出版社景印文渊阁《四库全书》本</p>
<p>明道杂志　〔宋〕张耒　《学海类编》本</p>
<p>明诗纪事　〔清〕陈田　上海古籍出版社排印本</p>
<p>侍讲日记　〔宋〕吕希哲　商务印书馆张宗祥整理《说郛》本</p>
<p>佩文斋书画谱　〔清〕孙岳颁等　上海古籍出版社景印文渊阁《四库全书》本</p>
<p>佩韦斋辑闻　〔宋〕俞德邻　《学海类编》本</p>
<p>佩楚轩客谈　〔元〕戚辅之　商务印书馆张宗祥整理《说郛》本</p>
<p>徂徕集　〔宋〕石介　中华书局排印本</p>
<p>金小史　〔明〕杨循吉　明万历十三年徐景凤刻本</p>
<p>金石录　〔宋〕赵明诚　上海书画出版社校证本</p>
<p>金坡遗事　〔宋〕钱惟演　商务印书馆张宗祥整理《说郛》本</p>
<p>金华征献略　〔清〕王崇炳　《率祖堂丛书》附</p>
<p>采石瓜州毙亮记　〔宋〕蹇驹　《奇晋斋丛书》本</p>
<p>庚溪诗话　〔宋〕陈岩肖　中华书局《历代诗话续编》本</p>
<p>泊宅编十卷本、三卷本　〔宋〕方勺　中华书局《唐宋史料笔记丛刊》本</p>
<p>宗门统要续集　〔宋〕释宗永集、〔元〕释清茂续集《嘉兴藏》本</p>
<p>建炎以来朝野杂记　〔宋〕李心传　中华书局《唐宋史料笔记丛刊》本</p>
<p>建炎以来系年要录　〔宋〕李心传　中华书局排印本</p>
<p>建炎时政记　〔宋〕李纲　岳麓书社《李纲全集》本</p>
<p>建炎复辟记　〔宋〕佚名　《学津讨原》本</p>
<p>居易录　〔清〕王士禛　上海古籍出版社景印文渊阁《四库全书》本</p>
<p>陔余丛考　〔清〕赵翼　江苏古籍出版社排印本</p>
<p>姑溪题跋　〔宋〕李之仪　商务印书馆《丛书集成》本</p>
<p>姑苏志　〔明〕王鏊　上海古籍出版社景印文渊阁《四库全书》本</p>
<p>姑苏笔记　〔宋〕罗志仁　上海古籍出版社景印《说郛三种》之宛委山堂本</p>
</div>
<div id="九画" class="section level2" number="116.10">
<h2>
<span class="header-section-number">116.10</span> 九画<a class="anchor" aria-label="anchor" href="#%E4%B9%9D%E7%94%BB"><i class="fas fa-link"></i></a>
</h2>
<p>春明退朝录　〔宋〕宋敏求　中华书局《唐宋史料笔记丛刊》本</p>
<p>春明梦余录　〔清〕孙承泽　上海古籍出版社景印文渊阁《四库全书》本</p>
<p>春渚纪闻　〔宋〕何䓕　中华书局《唐宋史料笔记丛刊》本</p>
<p>珍席放谈　〔宋〕高晦叟　上海古籍出版社景印文渊阁《四库全书》本</p>
<p>珊瑚钩诗话　〔宋〕张表臣　中华书局《历代诗话》本</p>
<p>珊瑚网　〔明〕汪砢玉　上海古籍出版社景印文渊阁《四库全书》本</p>
<p>括异志　〔宋〕张师正　中华书局《古小说丛刊》本</p>
<p>草木子　〔明〕叶子奇　中华书局《元明史料笔记丛刊》本</p>
<p>茶香室丛钞　〔清〕俞樾　中华书局《学术笔记丛刊》本</p>
<p>茶余客话　〔清〕阮葵生　江苏广陵古籍刻印社《笔记小说大观》本</p>
<p>南村辍耕录　〔元〕陶宗仪　中华书局《元明史料笔记丛刊》本</p>
<p>南宋市肆纪　〔宋〕周密　上海古籍出版社景印《说郛三种》之宛委山堂本</p>
<p>南宋书　〔明〕钱士升　清嘉庆扫叶山房刻本</p>
<p>南宋杂事诗　〔清〕厉鹗等　浙江古籍出版社《南宋文化丛书》本</p>
<p>南部新书　〔宋〕钱易　《学津讨原》本</p>
<p>南游纪旧　〔宋〕曾纾　商务印书馆张宗祥整理《说郛》本</p>
<p>南窗纪谈　〔宋〕佚名　《知不足斋丛书》本</p>
<p>南濠诗话　〔明〕都穆　中华书局《历代诗话续编》本</p>
<p>柳南随笔、续笔　〔清〕王应奎　中华书局《清代史料笔记丛刊》本</p>
<p>柳亭诗话　〔清〕宋长白　上海古籍出版社《续修四库全书》本</p>
<p>咸淳临安志　〔宋〕潜说友　中华书局《宋元方志丛刊》本</p>
<p>研北杂志　〔元〕陆友　《宝颜堂秘笈》本</p>
<p>厚德录　〔宋〕李元纲　《百川学海》本</p>
<p>省斋集钞　〔宋〕周必大　中华书局排印《宋诗钞》本</p>
<p>昨非庵日纂　〔明〕郑瑄　北京图书馆出版社景印明刊本</p>
<p>昭忠录　〔宋〕佚名　《粤雅堂丛书》本</p>
<p>香东漫笔　〔民国〕况周颐　《蕙风丛书》本</p>
<p>香祖笔记　〔清〕王士禛　上海古籍出版社《明清笔记丛书》本</p>
<p>秋涧集　〔元〕王恽　中华书局《元诗选》初集本</p>
<p>皇宋书录　〔宋〕董史　《知不足斋丛书》本</p>
<p>侯鲭录　〔宋〕赵令畤　《知不足斋丛书》本</p>
<p>后山诗话　〔宋〕陈师道　中华书局《历代诗话》本</p>
<p>后山谈丛　〔宋〕陈师道　上海古籍出版社《宋元笔记丛书》本</p>
<p>后村诗话　〔宋〕刘克庄　中华书局排印本</p>
<p>却扫编　〔宋〕徐度　《津逮秘书》本</p>
<p>风月堂诗话　〔宋〕朱弁　中华书局排印本</p>
<p>负暄野录　〔宋〕陈槱　《知不足斋丛书》本</p>
<p>彦周诗话　〔宋〕许𫖮　中华书局《历代诗话》本</p>
<p>帝京景物略　〔明〕刘侗　上海古籍出版社景印《说郛三种》之宛委山堂本</p>
<p>洛阳名园记　〔宋〕李格非　《学津讨原》本</p>
<p>宣和画谱　〔宋〕佚名　上海古籍出版社景印文渊阁《四库全书》本</p>
<p>宣和遗事　〔宋〕佚名　《士礼居丛书》本</p>
<p>宣政杂录　〔宋〕江万里　《古今说海》本</p>
<p>宣靖妖化录　〔宋〕孔倜　商务印书馆张宗祥整理《说郛》本</p>
<p>郡斋读书志　〔宋〕晁公武　上海古籍出版社校证本</p>
<p>退斋笔录　〔宋〕侯延庆　《历代小史》本</p>
<p>韦居听舆　〔宋〕陈直　商务印书馆张宗祥整理《说郛》本</p>
<p>姚氏残语　〔宋〕姚宽　上海古籍出版社景印《说郛三种》之宛委山堂本</p>
<p>癸巳类稿　〔清〕俞正燮　商务印书馆排印本</p>
<p>癸辛杂识　〔宋〕周密　中华书局《唐宋史料笔记丛刊》本</p>
</div>
<div id="十画" class="section level2" number="116.11">
<h2>
<span class="header-section-number">116.11</span> 十画<a class="anchor" aria-label="anchor" href="#%E5%8D%81%E7%94%BB"><i class="fas fa-link"></i></a>
</h2>
<p>华阳宫纪事　〔宋〕释祖秀　《学海类编》本</p>
<p>西山文集　〔宋〕真德秀　上海古籍出版社景印文渊阁《四库全书》本</p>
<p>桂故　〔明〕张鸣凤　上海古籍出版社景印文渊阁《四库全书》本</p>
<p>桐江集　〔元〕方回　《宛委别藏》本</p>
<p>桐江诗话　〔宋〕佚名　中华书局《宋诗话辑佚》本</p>
<p>桐阴旧话　〔宋〕韩元吉　《学海类编》本</p>
<p>轩渠录　〔宋〕吕本中　上海古籍出版社景印《说郛三种》之宛委山堂本</p>
<p>晁氏客语　〔宋〕晁说之　《百川学海》本</p>
<p>倦游杂录　〔宋〕张师正　上海古籍出版社《宋元笔记丛书》本</p>
<p>乌台诗案　〔宋〕朋九万　西南师范大学出版社《东坡诗话全编笺评》本</p>
<p>师友谈记　〔宋〕李廌　中华书局《唐宋史料笔记丛刊》本</p>
<p>徐氏笔精　〔明〕徐福建人民出版社排印本</p>
<p>豹隐记谈　〔宋〕佚名　商务印书馆张宗祥整理《说郛》本</p>
<p>高斋诗话　〔宋〕曾慥　中华书局《宋诗话辑佚》本</p>
<p>高斋漫录　〔宋〕曾慥　上海古籍出版社景印文渊阁《四库全书》本</p>
<p>席上腐谈　〔宋〕俞琰　《宝颜堂秘笈》本</p>
<p>唐宋分门名贤诗话　〔宋〕佚名　江苏古籍出版社《稀见宋人诗话四种》本</p>
<p>唐宋诸贤绝妙词选　〔宋〕黄升　商务印书馆《四部丛刊》本</p>
<p>剡溪野语　〔宋〕程正敏　上海古籍出版社景印《说郛三种》之宛委山堂本</p>
<p>涑水纪闻　〔宋〕司马光　中华书局《唐宋史料笔记丛刊》本</p>
<p>浩然斋雅谈　〔宋〕周密　中华书局《唐宋史料笔记丛刊》本</p>
<p>海陵三仙传　〔宋〕佚名　《古今说海》本</p>
<p>浮溪文粹　〔宋〕汪藻　上海古籍出版社景印文渊阁《四库全书》本</p>
<p>浪语集　〔宋〕薛季宣　上海古籍出版社景印文渊阁《四库全书》本</p>
<p>悦生随抄　〔宋〕贾似道　商务印书馆张宗祥整理《说郛》本</p>
<p>家世旧事　〔宋〕程颐　上海古籍出版社景印《说郛三种》之宛委山堂本</p>
<p>家世旧闻　〔宋〕陆游　中华书局《唐宋史料笔记丛刊》本</p>
<p>容斋随笔　〔宋〕洪迈　中华书局《唐宋史料笔记丛刊》本</p>
<p>书史会要　〔元〕陶宗仪　上海古籍出版社景印文渊阁《四库全书》本</p>
<p>书影　〔清〕周亮工　上海古籍出版社《明清笔记丛刊》本</p>
<p>孙公谈圃　〔宋〕孙升述、刘延世录　《百川学海》本</p>
<p>娱书堂诗话　〔宋〕赵与虤　中华书局《历代诗话续编》本</p>
<p>能改斋漫录　〔宋〕吴曾　上海古籍出版社《宋元笔记丛书》本</p>
</div>
<div id="十一画" class="section level2" number="116.12">
<h2>
<span class="header-section-number">116.12</span> 十一画<a class="anchor" aria-label="anchor" href="#%E5%8D%81%E4%B8%80%E7%94%BB"><i class="fas fa-link"></i></a>
</h2>
<p>扪虱新话　〔宋〕陈善　上海书店景印《宋人小说》本</p>
<p>莱公遗事　〔宋〕佚名　《历代小史》本</p>
<p>黄氏日抄　〔宋〕黄震　上海古籍出版社景印文渊阁《四库全书》本</p>
<p>黄嬭余话　〔清〕陈锡路　《古今说部丛书》本</p>
<p>菊坡丛话　〔明〕单宇　斋鲁书社《全明诗话》本</p>
<p>萍洲可谈　〔宋〕朱彧　上海古籍出版社《宋元笔记丛书》本</p>
<p>梧溪集　〔元〕王逢　上海古籍出版社景印文渊阁《四库全书》本</p>
<p>桯史　〔宋〕岳珂　中华书局《唐宋史料笔记丛刊》本</p>
<p>梅磵诗话　〔宋〕韦居安　中华书局《历代诗话》本</p>
<p>坚瓠集　〔清〕褚人获　江苏广陵古籍印社《笔记小说大观》本</p>
<p>雪舟脞语　〔元〕邵桂子　商务印书馆张宗祥整理《说郛》本</p>
<p>雪履斋笔记　〔元〕郭翼　《函海》本</p>
<p>雪桥诗话　〔民国〕杨钟羲　北京古籍出版社排印本</p>
<p>虚谷闲钞　〔元〕方回　《古今说海》本</p>
<p>野老纪闻　〔宋〕王大成　中华书局《学术笔记丛刊》本《野客丛书》附</p>
<p>野客丛书　〔宋〕王楙　中华书局《学术笔记丛刊》本</p>
<p>野说　〔宋〕佚名　商务印书馆张宗祥整理《说郛》本</p>
<p>异闻总录　〔宋〕佚名　《稗海》本</p>
<p>鄂国金佗稡编续编　〔宋〕岳珂　中华书局排印本</p>
<p>国老谈苑　〔宋〕王君玉　《百川学海》本</p>
<p>唾玉集　〔宋〕俞文豹　商务印书馆张宗祥整理《说郛》本</p>
<p>过庭录　〔宋〕范公偁　《稗海》本</p>
<p>偃曝余谈　〔明〕陈继儒　《宝颜堂秘笈》本</p>
<p>脚气集　〔宋〕车若水　上海书店《宋人小说》本</p>
<p>庶斋老学丛谈　〔元〕盛如梓　《知不足斋丛书》本</p>
<p>清夜录　〔宋〕俞文豹　《历代小史》本</p>
<p>清河书画舫　〔明〕张丑　上海古籍出版社景印文渊阁《四库全书》本</p>
<p>清波别志　〔宋〕周𪸩　《知不足斋丛书》本</p>
<p>清波杂志　〔宋〕周𪸩　中华书局《唐宋史料笔记丛刊》本</p>
<p>清虚杂著补阙　〔宋〕王巩　《知不足斋丛书》本</p>
<p>清异录　〔宋〕陶谷　《宝颜堂秘笈》本</p>
<p>清暑笔谈　〔明〕陆树声　上海古籍出版社景印《说郛三种》之宛委山堂《续说郛》本</p>
<p>渚山堂词话　〔明〕陈霆　中华书局《词话丛编》本</p>
<p>淳祐玉峰志　〔宋〕凌万顷、边实　中华书局《宋元方志丛刊》本</p>
<p>淳熙玉堂杂记　〔宋〕周必大　《百川学海》本</p>
<p>深雪偶谈　〔宋〕方岳　《顾氏文房小说》本</p>
<p>梁溪漫志　〔宋〕费衮　上海古籍出版社《宋元笔记丛书》本</p>
</div>
<div id="十二画" class="section level2" number="116.13">
<h2>
<span class="header-section-number">116.13</span> 十二画<a class="anchor" aria-label="anchor" href="#%E5%8D%81%E4%BA%8C%E7%94%BB"><i class="fas fa-link"></i></a>
</h2>
<p>尧山堂外纪　〔明〕蒋一葵　泰山出版社《中华野史》本</p>
<p>搜采异闻录　〔宋〕永亨　《稗海》本</p>
<p>搜神秘览　〔宋〕章炳文　上海古籍出版社景印《说郛三种》之宛委山堂本</p>
<p>挥麈录　〔宋〕王明清　上海书店出版社《历代笔记丛刊》本</p>
<p>万柳溪边旧话　〔元〕尤玘　《知不足斋丛书》本</p>
<p>万历野获编　〔明〕沈德符　中华书局《元明史料笔记丛刊》本</p>
<p>敬斋古今黈　〔元〕李治　中华书局《学术笔记丛刊》本</p>
<p>朝野佥言　〔宋〕夏少曾　大象出版社《全宋笔记》本</p>
<p>朝野遗记　〔宋〕佚名　《古今说海》本</p>
<p>朝野类要　〔宋〕赵升　中华书局《唐宋史料笔记丛刊》本</p>
<p>苇航纪谈　〔宋〕蒋津　上海古籍出版社景印《说郛三种》之宛委山堂本</p>
<p>枣林杂俎　〔明〕谈迁　中华书局《元明史料笔记丛刊》本</p>
<p>砚岗笔志　〔宋〕唐稷　上海古籍出版社景印《说郛三种》之宛委山堂本</p>
<p>云谷杂记　〔宋〕张淏　中华书局张宗祥校录本</p>
<p>云庄四六余话　〔宋〕杨囦道　《宛委别藏》本</p>
<p>云烟过眼录　〔宋〕周密　辽宁教育出版社《新世纪万有文库》本</p>
<p>云斋广录　〔宋〕李献民　中华书局《古小说丛刊》本</p>
<p>云麓漫钞　〔宋〕赵彦卫　中华书局《唐宋史料笔记丛刊》本</p>
<p>紫微杂记　〔宋〕吕祖谦　上海古籍出版社景印《说郛三种》之宛委山堂本</p>
<p>棠阴比事　〔宋〕桂万荣　上海古籍出版社景印文渊阁《四库全书》本</p>
<p>闲窗括异志　〔宋〕鲁应龙　《稗海》本</p>
<p>闲燕常谈　〔宋〕董弅　《历代小史》本</p>
<p>贵耳集　〔宋〕张端义　汲古阁《津逮秘书》本</p>
<p>啽呓集　〔元〕宋无　中华书局《元诗选》初集本</p>
<p>无用闲谈　〔明〕孙绪　上海古籍出版社景印《说郛三种》之《说郛续》本</p>
<p>傅干注坡词　〔宋〕傅干　巴蜀书社排印本</p>
<p>粤西金石略　〔清〕谢启昆　清刊本</p>
<p>钮非石日记　〔清〕钮树玉　《滂喜斋丛书》本</p>
<p>词品　〔明〕杨慎　中华书局《词话丛编》本</p>
<p>词源　〔宋〕张炎　中华书局《词话丛编》本</p>
<p>童蒙训　〔宋〕吕本中　上海古籍出版社景印文渊阁《四库全书》本</p>
<p>善诱文　〔宋〕陈录　《百川学海》本</p>
<p>道山清话　〔宋〕佚名　《百川学海》本</p>
<p>道命录　〔宋〕李心传　《知不足斋丛书》本</p>
<p>遂昌杂录　〔元〕郑元祐　《稗海》本</p>
<p>湛渊静语　〔元〕白珽　《知不足斋丛书》本</p>
<p>湖山便览　〔清〕翟灏　上海古籍出版社《西湖文献丛书》本</p>
<p>湖海新闻夷坚续志　〔金〕佚名　中华书局《古小说丛刊》本</p>
<p>湖壖杂记　〔清〕陆次云　《古今说部丛书》本</p>
<p>湘山野录　〔宋〕文莹　中华书局《唐宋史料笔记丛刊》本</p>
<p>湘山录　〔宋〕佚名　上海古籍出版社景印《说郛三种》之宛委山堂本</p>
<p>温公日记　〔宋〕司马光　中国社会科学院出版社排印本</p>
<p>温公琐语　〔宋〕司马光　中国社会科学院出版社排印本</p>
<p>温公续诗话　〔宋〕司马光　中华书局《历代诗话》本</p>
<p>渭南文集　〔宋〕陆游　中华书局《四部备要》本</p>
<p>渊颖集　〔元〕吴莱　商务印书馆《四部丛刊》本</p>
<p>游宦纪闻　〔宋〕张世南　中华书局《唐宋史料笔记丛刊》本</p>
<p>涌幢小品　〔明〕朱国桢　上海古籍出版社《明代笔记小说大观》本</p>
<p>寓简　〔宋〕沈作喆　《知不足斋丛书》本</p>
<p>画品　〔宋〕李廌　《宝颜堂秘笈》本</p>
<p>画墁录　〔宋〕张舜民　《稗海》本</p>
<p>画继　〔宋〕邓椿　上海古籍出版社景印文渊阁《四库全书》本</p>
<p>画继补遗　〔元〕庄肃　人民美术出版社排印本</p>
<p>绝妙好词笺　〔宋〕周密辑　〔清〕查为仁、厉鹗笺　〔清〕徐楙爱日轩刊本</p>
</div>
<div id="十三画" class="section level2" number="116.14">
<h2>
<span class="header-section-number">116.14</span> 十三画<a class="anchor" aria-label="anchor" href="#%E5%8D%81%E4%B8%89%E7%94%BB"><i class="fas fa-link"></i></a>
</h2>
<p>瑞桂堂暇录　〔宋〕佚名　商务印书馆张宗祥整理《说郛》本</p>
<p>勤有堂随笔　〔元〕陈栎　《学海类编》本</p>
<p>幕府燕闲录　〔宋〕毕中询　商务印书馆张宗祥整理《说郛》本</p>
<p>梦溪笔谈、补笔谈　〔宋〕沈括　上海古籍出版社胡道静校证本</p>
<p>梦粱录　〔宋〕吴自牧　中华书局《东京梦华录外四种》本</p>
<p>蓉塘诗话　〔明〕姜南　斋鲁书社《全明诗话》本</p>
<p>蓉槎蠡说　〔清〕程哲　康熙刻本</p>
<p>杨公笔录　〔宋〕杨彦龄　大象出版社《全宋笔记》本</p>
<p>杨文公谈苑　〔宋〕杨亿　上海古籍出版社《宋元笔记丛书》本</p>
<p>枫窗小牍　〔宋〕袁褧　《宝颜堂秘笈》本</p>
<p>岁时广记　〔宋〕陈元靓　商务印书馆《丛书集成》本</p>
<p>暇日记　〔宋〕刘跂　上海古籍出版社景印《说郛三种》之宛委山堂本</p>
<p>稗史　〔元〕仇远　上海古籍出版社景印《说郛三种》之宛委山堂本</p>
<p>稗史汇编　〔明〕王圻　北京出版社景印明刻本</p>
<p>筠廊偶笔　〔清〕宋荦　上海古籍出版社《清代笔记小说大观》本</p>
<p>鼠璞　〔宋〕戴埴　《百川学海》本</p>
<p>艅艎日疏　〔元〕凌准　上海古籍出版社景印《说郛三种》之宛委山堂本</p>
<p>爱日斋丛钞　〔宋〕叶寘　泰山出版社《中华野史》本</p>
<p>诗律武库　〔宋〕吕祖谦　《金华丛书》本</p>
<p>诚斋挥麈录　〔宋〕杨万里　《学海类编》本</p>
<p>诚斋集　〔宋〕杨万里　商务印书馆《四部丛刊》本</p>
<p>诚斋诗话　〔宋〕杨万里　中华书局《历代诗话续编》本</p>
<p>诚斋杂记　〔元〕林坤　《津逮秘书》本</p>
<p>该闻录　〔宋〕李畋　上海古籍出版社景印《说郛三种》之宛委山堂本</p>
<p>靖康纪闻　〔宋〕丁特起　《学海类编》本</p>
<p>靖康稗史　〔宋〕确庵、耐庵　中华书局排印笺证本</p>
<p>靖康缃素杂记　〔宋〕黄朝英　上海古籍出版社《宋元笔记丛书》本</p>
<p>新编分门古今类事　〔宋〕委心子　中华书局排印本</p>
<p>新编醉翁谈录　〔宋〕金盈之　《宛委别藏》本</p>
<p>慈湖遗书　〔宋〕杨简　《四明丛书》本</p>
<p>溪山余话　〔明〕陆深　《宝颜堂秘笈》本</p>
<p>群书类编故事　〔元〕王莹　《宛委别藏》本</p>
<p>经鉏堂杂志　〔宋〕倪思　上海古籍出版社景印《说郛三种》之宛委山堂本</p>
<p>经筵玉音问答　〔宋〕胡铨　《知不足斋丛书》本</p>
</div>
<div id="十四画" class="section level2" number="116.15">
<h2>
<span class="header-section-number">116.15</span> 十四画<a class="anchor" aria-label="anchor" href="#%E5%8D%81%E5%9B%9B%E7%94%BB"><i class="fas fa-link"></i></a>
</h2>
<p>碧云騢　〔宋〕梅尧臣　《顾氏文房小说》本</p>
<p>碧湖杂记　〔宋〕谢枋得　《古今说海》本</p>
<p>碧鸡漫志　〔宋〕王灼　大象出版社《全宋笔记》本</p>
<p>嘉祐集　〔宋〕苏洵　上海古籍出版社《中国古典文学丛书》本</p>
<p>嘉靖长沙府志　〔明〕张治、徐一鸣　中国书店景印《稀见中国地方志汇刊》本</p>
<p>嘉庆一统志　〔清〕潘锡恩、穆彰阿等　商务印书馆景印清刻本</p>
<p>察宽夫诗话　〔宋〕蔡居厚　中华书局《宋诗话辑佚》本</p>
<p>摭青杂说　〔宋〕王明清　上海古籍出版社景印《说郛三种》之宛委山堂本</p>
<p>熙丰日历　〔宋〕王明清　上海古籍出版社景印《说郛三种》之宛委山堂本</p>
<p>蓼花洲闲录　〔宋〕高文虎　《古今说海》本</p>
<p>槁简赘笔　〔宋〕章渊　上海古籍出版社景印《说郛三种》之宛委山堂本</p>
<p>睽车志　〔宋〕郭彖　《稗海》本</p>
<p>闻见近录　〔宋〕王巩　《知不足斋丛书》本</p>
<p>闽小记　〔清〕周亮工　《说库》本</p>
<p>图画见闻志　〔宋〕郭若虚　商务印书馆《四部丛刊》本</p>
<p>图绘宝鉴　〔元〕夏文彦　上海古籍出版社景印文渊阁《四库全书》本</p>
<p>遯斋闲览　〔宋〕范正敏　上海古籍出版社景印《说郛三种》之宛委山堂本</p>
<p>疑耀　〔明〕张萱　上海古籍出版社景印文渊阁《四库全书》本</p>
<p>说郛　〔元〕陶宗仪　上海古籍出版社景印《说郛三种》本</p>
<p>说略　〔明〕顾起元　上海古籍出版社景印文渊阁《四库全书》本</p>
<p>说诗隽永　〔宋〕佚名　中华书局《宋诗话辑佚》本</p>
<p>齐东野语　〔宋〕周密　中华书局《唐宋史料笔记丛刊》本</p>
<p>养疴漫笔　〔宋〕赵溍　《古今说海》本</p>
<p>郑思肖集　〔宋〕郑思肖　上海古籍出版社排印本</p>
<p>滹南诗话　〔金〕王若虚　中华书局《历代诗话续编》本</p>
<p>演繁露续集　〔宋〕程大昌　上海古籍出版社景印文渊阁《四库全书》本</p>
<p>宾退录　〔宋〕赵与时　上海古籍出版社《宋元笔记丛书》本</p>
<p>实宾录　〔宋〕马永易　上海古籍出版社景印文渊阁《四库全书》本</p>
<p>随手杂录　〔宋〕王巩　《知不足斋丛书》本</p>
<p>随园随笔　〔清〕袁枚　江苏古籍出版社《袁枚全集》本</p>
<p>随隐漫录　〔宋〕陈世崇　中华书局《唐宋史料笔记丛刊》本</p>
<p>绿窗新话　〔宋〕皇都风月主人　上海古籍出版社《中国古典小说研究资料丛书》本</p>
</div>
<div id="十五画" class="section level2" number="116.16">
<h2>
<span class="header-section-number">116.16</span> 十五画<a class="anchor" aria-label="anchor" href="#%E5%8D%81%E4%BA%94%E7%94%BB"><i class="fas fa-link"></i></a>
</h2>
<p>增订湖山类稿　〔宋〕汪元量　中华书局排印本</p>
<p>增订辽诗话　〔清〕周春　岳麓书社《全辽诗话》本</p>
<p>欧阳文忠公试笔　〔宋〕欧阳修　《百川学海》本</p>
<p>贤弈编　〔明〕刘元卿　《宝颜堂秘笈》本</p>
<p>醉翁谈录　〔宋〕金盈之　《宛委别藏》本</p>
<p>赋话　〔清〕李调元　商务印书馆《丛书集成》本</p>
<p>遗史记闻　〔宋〕詹玠　上海古籍出版社景印《说郛三种》之宛委山堂本</p>
<p>墨客挥犀　〔宋〕彭□　中华书局《唐宋史料笔记丛刊》本</p>
<p>墨庄漫录　〔宋〕张邦基　中华书局《唐宋史料笔记丛刊》本</p>
<p>乐郊私语　〔元〕姚桐寿　《宝颜堂秘笈》本</p>
<p>乐善录　〔宋〕李昌龄　《续古逸丛书》本</p>
<p>盘洲文集　〔宋〕洪适　上海古籍出版社景印文渊阁《四库全书》本</p>
<p>颍川语小　〔宋〕陈昉　商务印书馆《丛书集成》本</p>
<p>调谑编　〔宋〕苏轼　上海古籍出版社景印《说郛三种》之宛委山堂本</p>
<p>谈渊　〔宋〕王陶　商务印书馆张宗祥整理《说郛》本</p>
<p>谈辂　〔明〕张凤翼　商务印书馆《丛书集成》本</p>
<p>谈撰　〔元〕虞裕　上海古籍出版社景印《说郛三种》之宛委山堂本</p>
<p>谈录　〔宋〕李昉　商务印书馆张宗祥整理《说郛》本</p>
<p>谈薮　〔宋〕庞元英　《学海类编》本</p>
<p>庆元党禁　〔宋〕佚名　《知不足斋丛书》本</p>
<p>遵尧录　〔宋〕罗从彦　大象出版社《全宋笔记》本</p>
<p>涧泉日记　〔宋〕韩淲　上海古籍出版社《宋元笔记丛书》本</p>
<p>澄怀录　〔宋〕周密　辽宁教育出版社《新世纪万有文库》本</p>
<p>潘子真诗话　〔宋〕潘淳　中华书局《宋诗话辑佚》本</p>
<p>履园丛话　〔清〕钱泳　中华书局《清代史料笔记丛刊》本</p>
<p>履斋示儿编　〔宋〕孙奕　《知不足斋丛书》本</p>
<p>豫章诗话　〔明〕郭子章　《豫章丛书》本</p>
</div>
<div id="十六画" class="section level2" number="116.17">
<h2>
<span class="header-section-number">116.17</span> 十六画<a class="anchor" aria-label="anchor" href="#%E5%8D%81%E5%85%AD%E7%94%BB"><i class="fas fa-link"></i></a>
</h2>
<p>隷释　〔宋〕洪适　上海古籍出版社景印文渊阁《四库全书》本</p>
<p>燕翼诒谋录　〔宋〕王栐　中华书局《唐宋史料笔记丛刊》本</p>
<p>翰苑群书　〔宋〕洪遵　上海古籍出版社景印文渊阁《四库全书》本</p>
<p>翰苑遗事　〔宋〕洪遵　《知不足斋丛书》本</p>
<p>桥西杂记　〔清〕叶名澧　《滂喜斋丛书》本</p>
<p>樵书　〔明〕来集之　〔清〕乾隆刊本</p>
<p>历代吟谱　〔宋〕佚名　中华书局宋陈应行编《吟窗杂录》本</p>
<p>霏雪录　〔明〕镏绩　明弘治刻本</p>
<p>默记　〔宋〕王铚　中华书局《唐宋史料笔记丛刊》本</p>
<p>儒林公议　〔宋〕田况　上海古籍出版社景印文渊阁《四库全书》本</p>
<p>钱氏私志　〔宋〕钱世昭　《学海类编》本</p>
<p>钱塘遗事　〔元〕刘一清　上海古籍出版社景印文渊阁《四库全书》本</p>
<p>独醒杂志　〔宋〕曾敏行　上海古籍出版社《宋元笔记丛书》本</p>
<p>谐史　〔宋〕沈俶　《古今说海》本</p>
<p>麈史　〔宋〕王得臣　上海古籍出版社《宋元笔记丛书》本</p>
<p>龙川别志　〔宋〕苏辙　中华书局《唐宋史料笔记丛刊》本</p>
<p>龙川略志　〔宋〕苏辙　中华书局《唐宋史料笔记丛刊》本</p>
<p>萤雪丛说　〔宋〕俞成　《儒学警悟》本</p>
<p>渑水燕谈录　〔宋〕王辟之　中华书局《唐宋史料笔记丛刊》本</p>
<p>避戎夜话　〔宋〕石茂良　《说库》本</p>
<p>避戎嘉话　〔宋〕石茂良　《历代小史》本</p>
<p>避暑漫钞　〔宋〕陆游　《古今说海》本</p>
<p>隐窟杂志　〔宋〕温革　上海古籍出版社景印《说郛三种》之宛委山堂本</p>
</div>
<div id="十七画" class="section level2" number="116.18">
<h2>
<span class="header-section-number">116.18</span> 十七画<a class="anchor" aria-label="anchor" href="#%E5%8D%81%E4%B8%83%E7%94%BB"><i class="fas fa-link"></i></a>
</h2>
<p>藏一话腴　〔宋〕陈郁　《豫章丛书》本</p>
<p>旧闻证误　〔宋〕李心传　中华书局《唐宋史料笔记丛刊》本</p>
<p>韩忠献公遗事　〔宋〕强至　《百川学海》本</p>
<p>韩魏公家传　〔宋〕佚名　正谊堂刻本</p>
<p>临汉隐居诗话　〔宋〕魏泰　中华书局《历代诗话》本</p>
<p>矶园稗史　〔明〕孙继芳　《涵芬楼秘笈》本</p>
<p>魏公谭训　〔宋〕苏象先　中华书局校点本《苏魏公文集》附</p>
<p>舆地碑记目　〔宋〕王象之　上海古籍出版社景印文渊阁《四库全书》本</p>
<p>优古堂诗话　〔宋〕吴中华书局《历代诗话续编》本</p>
<p>鲒埼亭集　〔清〕全祖望　上海古籍出版社《全祖望集汇校集注》本</p>
<p>瓮牖闲评　〔宋〕袁文　上海古籍出版社《宋元笔记丛书》本</p>
</div>
<div id="十八画" class="section level2" number="116.19">
<h2>
<span class="header-section-number">116.19</span> 十八画<a class="anchor" aria-label="anchor" href="#%E5%8D%81%E5%85%AB%E7%94%BB"><i class="fas fa-link"></i></a>
</h2>
<p>艺林伐山　〔明〕杨慎　商务印书馆《丛书集成》本</p>
<p>双槐岁钞　〔明〕黄瑜　中华书局《元明史料笔记丛刊》本</p>
<p>归田录　〔宋〕欧阳修　中华书局《唐宋史料笔记丛刊》本</p>
<p>归潜志　〔金〕刘祁　中华书局《元明史料笔记丛刊》本</p>
<p>鸡肋编　〔宋〕庄绰　中华书局《唐宋史料笔记丛刊》本</p>
<p>烬余录　〔元〕徐大焯　传钞本</p>
</div>
<div id="十九画" class="section level2" number="116.20">
<h2>
<span class="header-section-number">116.20</span> 十九画<a class="anchor" aria-label="anchor" href="#%E5%8D%81%E4%B9%9D%E7%94%BB"><i class="fas fa-link"></i></a>
</h2>
<p>芦浦笔记　〔宋〕刘昌诗　中华书局《唐宋史料笔记丛刊》本</p>
<p>罗湖野录　〔宋〕释晓莹　《宝颜堂秘笈》本</p>
<p>籀史　〔宋〕翟耆年　上海古籍出版社景印文渊阁《四库全书》本</p>
<p>识小录　〔明〕徐树丕　《涵芬楼秘笈》本</p>
<p>识小录　〔清〕姚莹　黄山书社《安徽古籍丛书》本</p>
<p>韵石斋笔谈　〔清〕姜绍书　《知不足斋丛书》本</p>
<p>韵语阳秋　〔宋〕葛立方　中华书局《历代诗话》本</p>
<p>类说　〔宋〕曾慥　上海古籍出版社景印文渊阁《四库全书》本</p>
<p>怀古录　〔宋〕陈模　中华书局校注本</p>
<p>嬾真子录　〔宋〕马永卿　上海书店景印《宋人小说》本</p>
</div>
<div id="二十画以上" class="section level2" number="116.21">
<h2>
<span class="header-section-number">116.21</span> 二十画以上<a class="anchor" aria-label="anchor" href="#%E4%BA%8C%E5%8D%81%E7%94%BB%E4%BB%A5%E4%B8%8A"><i class="fas fa-link"></i></a>
</h2>
<p>蘜堂野史　〔宋〕林子中　上海古籍出版社景印《说郛三种》之宛委山堂本</p>
<p>兰亭考　〔宋〕桑世昌　《知不足斋丛书》本</p>
<p>兰亭续考　〔宋〕俞松　《知不足斋丛书》本</p>
<p>铁围山丛谈　〔宋〕蔡绦　中华书局《唐宋史料笔记丛刊》本</p>
<p>鹤林玉露　〔宋〕罗大经　中华书局《唐宋史料笔记丛刊》本</p>
<p>续夷坚志　〔金〕元好问　中华书局《古小说丛刊》本</p>
<p>续东轩笔录　〔宋〕魏泰　上海古籍出版社景印《说郛三种》之宛委山堂本</p>
<p>续明道杂志　〔宋〕张耒　《学海类编》本</p>
<p>续书画题跋记　〔明〕郁逢庆辑　清抄本</p>
<p>续湘山野录　〔宋〕文莹　中华书局《唐宋史料笔记丛刊》本</p>
<p>续博物志　〔宋〕李石　巴蜀书社排印本</p>
<p>续资治通鉴长编　〔宋〕李焘著　〔清〕黄以周等辑补　上海古籍出版社景印本</p>
<p>续资治通鉴　〔清〕毕沅　中华书局校点本</p>
<p>续墨客挥犀　〔宋〕彭□　中华书局《唐宋史料笔记丛刊》本</p>
<p>摊饭续谈　〔清〕崔应榴　《屑玉丛谭》二集本</p>
<p>听雨纪谈　〔明〕都穆　民国《说库》本</p>
<p>鸥陂渔话　〔清〕叶廷琯　清同治刊本</p>
<p>岩下放言　〔宋〕叶梦得　大象出版社《全宋笔记》本</p>
<p>读书镜　〔明〕陈继儒　《宝颜堂秘笈》本</p>
<p>栾城先生遗言　〔宋〕苏籀　《百川学海》本</p>
<p>麟台故事　〔宋〕程俱　中华书局《唐宋史料笔记丛刊》本</p>
<p>观林诗话　〔宋〕吴聿　中华书局《历代诗话续编》本</p>
</div>
<div id="人名索引" class="section level2" number="116.22">
<h2>
<span class="header-section-number">116.22</span> 人名索引<a class="anchor" aria-label="anchor" href="#%E4%BA%BA%E5%90%8D%E7%B4%A2%E5%BC%95"><i class="fas fa-link"></i></a>
</h2>

</div>
</div>
  <div class="chapter-nav">
<div class="prev"><a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html"><span class="header-section-number">115</span> 宋人轶事汇编卷三十九</a></div>
<div class="next"><a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E9%9B%B6.html"><span class="header-section-number">117</span> 唐人轶事汇编卷零</a></div>
</div></main><div class="col-md-3 col-lg-2 d-none d-md-block sidebar sidebar-chapter">
    <nav id="toc" data-toggle="toc" aria-label="On this page"><h2>On this page</h2>
      <ul class="nav navbar-nav">
<li><a class="nav-link" href="#%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B%E5%8D%81"><span class="header-section-number">116</span> 宋人轶事汇编卷四十</a></li>
<li><a class="nav-link" href="#%E6%9D%82-%E5%BD%95"><span class="header-section-number">116.1</span> 杂　录</a></li>
<li><a class="nav-link" href="#%E5%BC%95%E7%94%A8%E4%B9%A6%E7%9B%AE"><span class="header-section-number">116.2</span> 引用书目</a></li>
<li><a class="nav-link" href="#%E4%BA%8C%E7%94%BB"><span class="header-section-number">116.3</span> 二画</a></li>
<li><a class="nav-link" href="#%E4%B8%89%E7%94%BB"><span class="header-section-number">116.4</span> 三画</a></li>
<li><a class="nav-link" href="#%E5%9B%9B%E7%94%BB"><span class="header-section-number">116.5</span> 四画</a></li>
<li><a class="nav-link" href="#%E4%BA%94%E7%94%BB"><span class="header-section-number">116.6</span> 五画</a></li>
<li><a class="nav-link" href="#%E5%85%AD%E7%94%BB"><span class="header-section-number">116.7</span> 六画</a></li>
<li><a class="nav-link" href="#%E4%B8%83%E7%94%BB"><span class="header-section-number">116.8</span> 七画</a></li>
<li><a class="nav-link" href="#%E5%85%AB%E7%94%BB"><span class="header-section-number">116.9</span> 八画</a></li>
<li><a class="nav-link" href="#%E4%B9%9D%E7%94%BB"><span class="header-section-number">116.10</span> 九画</a></li>
<li><a class="nav-link" href="#%E5%8D%81%E7%94%BB"><span class="header-section-number">116.11</span> 十画</a></li>
<li><a class="nav-link" href="#%E5%8D%81%E4%B8%80%E7%94%BB"><span class="header-section-number">116.12</span> 十一画</a></li>
<li><a class="nav-link" href="#%E5%8D%81%E4%BA%8C%E7%94%BB"><span class="header-section-number">116.13</span> 十二画</a></li>
<li><a class="nav-link" href="#%E5%8D%81%E4%B8%89%E7%94%BB"><span class="header-section-number">116.14</span> 十三画</a></li>
<li><a class="nav-link" href="#%E5%8D%81%E5%9B%9B%E7%94%BB"><span class="header-section-number">116.15</span> 十四画</a></li>
<li><a class="nav-link" href="#%E5%8D%81%E4%BA%94%E7%94%BB"><span class="header-section-number">116.16</span> 十五画</a></li>
<li><a class="nav-link" href="#%E5%8D%81%E5%85%AD%E7%94%BB"><span class="header-section-number">116.17</span> 十六画</a></li>
<li><a class="nav-link" href="#%E5%8D%81%E4%B8%83%E7%94%BB"><span class="header-section-number">116.18</span> 十七画</a></li>
<li><a class="nav-link" href="#%E5%8D%81%E5%85%AB%E7%94%BB"><span class="header-section-number">116.19</span> 十八画</a></li>
<li><a class="nav-link" href="#%E5%8D%81%E4%B9%9D%E7%94%BB"><span class="header-section-number">116.20</span> 十九画</a></li>
<li><a class="nav-link" href="#%E4%BA%8C%E5%8D%81%E7%94%BB%E4%BB%A5%E4%B8%8A"><span class="header-section-number">116.21</span> 二十画以上</a></li>
<li><a class="nav-link" href="#%E4%BA%BA%E5%90%8D%E7%B4%A2%E5%BC%95"><span class="header-section-number">116.22</span> 人名索引</a></li>
</ul>

      <div class="book-extra">
        <ul class="list-unstyled">
<li><a id="book-source" href="https://github.com/githubhy/hisbook/blob/main/98-anecdotes-song-out-out.Rmd">View source <i class="fas fa-air-freshener"></i></a></li>
          <li><a id="book-edit" href="https://github.com/githubhy/hisbook/edit/main/98-anecdotes-song-out-out.Rmd">Edit this page <i class="fas fa-air-freshener"></i></a></li>
        </ul>
</div>
    </nav>
</div>

</div>
</div> <!-- .container -->

<footer class="bg-primary text-light mt-5"><div class="container"><div class="row">

  <div class="col-12 col-md-6 mt-3">
    <p>"<strong>历史上的一些人</strong>" was written by 林峰. It was last built on 2022-06-12.</p>
  </div>

  <div class="col-12 col-md-6 mt-3">
    <p>This book was built by the <a class="text-light" href="https://bookdown.org">bookdown</a> R package.</p>
  </div>

</div></div>
</footer>
</body>
</html>
