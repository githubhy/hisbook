<!DOCTYPE html>
<html lang="en">
<head>
<meta http-equiv="Content-Type" content="text/html; charset=UTF-8">
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>58 唐人轶事汇编卷七 | 历史上的一些人</title>
<meta name="author" content="林峰">
<meta name="description" content="58.1 褚遂良  见唐太宗73。 贞观中，有雄雉集于东宫明德殿，太宗问群臣曰：「是何祥也？」褚遂良对曰：「昔秦文公时，有童子化为雉，雌者鸣于陈仓，雄者鸣于南阳，童子言曰：『得雄者王，得雌者霸。』文公以为宝鸡祀。汉光武膺得雄之祥，遂起南阳而有四海。陛下旧封秦王，故雄雉见于秦地，所以彰明德也。」太宗悦曰：「立身之道，不可无学。遂良博识，深可重也。」《大唐新语》八。 见唐太宗97。...">
<meta name="generator" content="bookdown 0.26 with bs4_book()">
<meta property="og:title" content="58 唐人轶事汇编卷七 | 历史上的一些人">
<meta property="og:type" content="book">
<meta property="og:image" content="/images/cover_sheep_thinker.jpeg">
<meta property="og:description" content="58.1 褚遂良  见唐太宗73。 贞观中，有雄雉集于东宫明德殿，太宗问群臣曰：「是何祥也？」褚遂良对曰：「昔秦文公时，有童子化为雉，雌者鸣于陈仓，雄者鸣于南阳，童子言曰：『得雄者王，得雌者霸。』文公以为宝鸡祀。汉光武膺得雄之祥，遂起南阳而有四海。陛下旧封秦王，故雄雉见于秦地，所以彰明德也。」太宗悦曰：「立身之道，不可无学。遂良博识，深可重也。」《大唐新语》八。 见唐太宗97。...">
<meta name="twitter:card" content="summary">
<meta name="twitter:title" content="58 唐人轶事汇编卷七 | 历史上的一些人">
<meta name="twitter:description" content="58.1 褚遂良  见唐太宗73。 贞观中，有雄雉集于东宫明德殿，太宗问群臣曰：「是何祥也？」褚遂良对曰：「昔秦文公时，有童子化为雉，雌者鸣于陈仓，雄者鸣于南阳，童子言曰：『得雄者王，得雌者霸。』文公以为宝鸡祀。汉光武膺得雄之祥，遂起南阳而有四海。陛下旧封秦王，故雄雉见于秦地，所以彰明德也。」太宗悦曰：「立身之道，不可无学。遂良博识，深可重也。」《大唐新语》八。 见唐太宗97。...">
<meta name="twitter:image" content="/images/cover_sheep_thinker.jpeg">
<!-- JS --><script src="https://cdnjs.cloudflare.com/ajax/libs/clipboard.js/2.0.6/clipboard.min.js" integrity="sha256-inc5kl9MA1hkeYUt+EC3BhlIgyp/2jDIyBLS6k3UxPI=" crossorigin="anonymous"></script><script src="https://cdnjs.cloudflare.com/ajax/libs/fuse.js/6.4.6/fuse.js" integrity="sha512-zv6Ywkjyktsohkbp9bb45V6tEMoWhzFzXis+LrMehmJZZSys19Yxf1dopHx7WzIKxr5tK2dVcYmaCk2uqdjF4A==" crossorigin="anonymous"></script><script src="https://kit.fontawesome.com/6ecbd6c532.js" crossorigin="anonymous"></script><script src="libs/jquery-3.6.0/jquery-3.6.0.min.js"></script><meta name="viewport" content="width=device-width, initial-scale=1, shrink-to-fit=no">
<link href="libs/bootstrap-4.6.0/bootstrap.min.css" rel="stylesheet">
<script src="libs/bootstrap-4.6.0/bootstrap.bundle.min.js"></script><script src="libs/bs3compat-0.3.1/transition.js"></script><script src="libs/bs3compat-0.3.1/tabs.js"></script><script src="libs/bs3compat-0.3.1/bs3compat.js"></script><link href="libs/bs4_book-1.0.0/bs4_book.css" rel="stylesheet">
<script src="libs/bs4_book-1.0.0/bs4_book.js"></script><script src="libs/accessible-code-block-0.0.1/empty-anchor.js"></script><script src="https://cdnjs.cloudflare.com/ajax/libs/autocomplete.js/0.38.0/autocomplete.jquery.min.js" integrity="sha512-GU9ayf+66Xx2TmpxqJpliWbT5PiGYxpaG8rfnBEk1LL8l1KGkRShhngwdXK1UgqhAzWpZHSiYPc09/NwDQIGyg==" crossorigin="anonymous"></script><script src="https://cdnjs.cloudflare.com/ajax/libs/mark.js/8.11.1/mark.min.js" integrity="sha512-5CYOlHXGh6QpOFA/TeTylKLWfB3ftPsde7AnmhuitiTX4K5SqCLBeKro6sPS8ilsz1Q4NRx3v8Ko2IBiszzdww==" crossorigin="anonymous"></script><!-- CSS --><style type="text/css">
    
    div.hanging-indent{margin-left: 1.5em; text-indent: -1.5em;}
  </style>
</head>
<body data-spy="scroll" data-target="#toc">

<div class="container-fluid">
<div class="row">
  <header class="col-sm-12 col-lg-3 sidebar sidebar-book"><a class="sr-only sr-only-focusable" href="#content">Skip to main content</a>

    <div class="d-flex align-items-start justify-content-between">
      <h1>
        <a href="index.html" title="">历史上的一些人</a>
      </h1>
      <button class="btn btn-outline-primary d-lg-none ml-2 mt-1" type="button" data-toggle="collapse" data-target="#main-nav" aria-expanded="true" aria-controls="main-nav"><i class="fas fa-bars"></i><span class="sr-only">Show table of contents</span></button>
    </div>

    <div id="main-nav" class="collapse-lg">
      <form role="search">
        <input id="search" class="form-control" type="search" placeholder="Search" aria-label="Search">
</form>

      <nav aria-label="Table of contents"><h2>Table of contents</h2>
        <ul class="book-toc list-unstyled">
<li><a class="" href="index.html"></a></li>
<li><a class="" href="%E6%9E%97%E5%B3%B0%E8%AF%84.html"><span class="header-section-number">1</span> 林峰评</a></li>
<li><a class="" href="%E4%B8%89%E5%9B%BD%E9%AD%8F%E5%B8%9D.html"><span class="header-section-number">2</span> 三国魏帝</a></li>
<li><a class="" href="%E4%B8%89%E5%9B%BD%E9%AD%8F%E5%AE%98%E5%91%98.html"><span class="header-section-number">3</span> 三国魏官员</a></li>
<li><a class="" href="%E4%B8%9C%E6%99%8B%E5%B8%9D.html"><span class="header-section-number">4</span> 东晋帝</a></li>
<li><a class="" href="%E5%94%90%E5%AE%98%E5%91%98.html"><span class="header-section-number">5</span> 唐官员</a></li>
<li><a class="" href="%E5%AE%8B%E5%B9%B4%E5%8F%B7.html"><span class="header-section-number">6</span> 宋年号</a></li>
<li><a class="" href="%E5%AE%8B%E7%9A%87%E5%B8%9D.html"><span class="header-section-number">7</span> 宋皇帝</a></li>
<li><a class="" href="%E5%AE%8B%E5%AE%98%E5%91%98.html"><span class="header-section-number">8</span> 宋官员</a></li>
<li><a class="" href="%E5%AE%8B%E5%A5%B3%E6%80%A7.html"><span class="header-section-number">9</span> 宋女性</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E9%9B%B6.html"><span class="header-section-number">10</span> 宋人轶事汇编卷零</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80-3.html"><span class="header-section-number">11</span> 宋人轶事汇编卷一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C-4.html"><span class="header-section-number">12</span> 宋人轶事汇编卷二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html"><span class="header-section-number">13</span> 宋人轶事汇编卷三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html"><span class="header-section-number">14</span> 宋人轶事汇编卷四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html"><span class="header-section-number">15</span> 宋人轶事汇编卷五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html"><span class="header-section-number">16</span> 宋人轶事汇编卷六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html"><span class="header-section-number">17</span> 宋人轶事汇编卷七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB.html"><span class="header-section-number">18</span> 宋人轶事汇编卷八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D-1.html"><span class="header-section-number">19</span> 宋人轶事汇编卷九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81-1.html"><span class="header-section-number">20</span> 宋人轶事汇编卷十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html"><span class="header-section-number">21</span> 宋人轶事汇编卷十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html"><span class="header-section-number">22</span> 宋人轶事汇编卷十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html"><span class="header-section-number">23</span> 宋人轶事汇编卷十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html"><span class="header-section-number">24</span> 宋人轶事汇编卷十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html"><span class="header-section-number">25</span> 宋人轶事汇编卷十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html"><span class="header-section-number">26</span> 宋人轶事汇编卷十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html"><span class="header-section-number">27</span> 宋人轶事汇编卷十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html"><span class="header-section-number">28</span> 宋人轶事汇编卷十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html"><span class="header-section-number">29</span> 宋人轶事汇编卷十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html"><span class="header-section-number">30</span> 宋人轶事汇编卷二十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html"><span class="header-section-number">31</span> 宋人轶事汇编卷二十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html"><span class="header-section-number">32</span> 宋人轶事汇编卷二十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html"><span class="header-section-number">33</span> 宋人轶事汇编卷二十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html"><span class="header-section-number">34</span> 宋人轶事汇编卷二十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html"><span class="header-section-number">35</span> 宋人轶事汇编卷二十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html"><span class="header-section-number">36</span> 宋人轶事汇编卷二十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html"><span class="header-section-number">37</span> 宋人轶事汇编卷二十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html"><span class="header-section-number">38</span> 宋人轶事汇编卷二十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html"><span class="header-section-number">39</span> 宋人轶事汇编卷二十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html"><span class="header-section-number">40</span> 宋人轶事汇编卷三十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html"><span class="header-section-number">41</span> 宋人轶事汇编卷三十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html"><span class="header-section-number">42</span> 宋人轶事汇编卷三十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html"><span class="header-section-number">43</span> 宋人轶事汇编卷三十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html"><span class="header-section-number">44</span> 宋人轶事汇编卷三十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html"><span class="header-section-number">45</span> 宋人轶事汇编卷三十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html"><span class="header-section-number">46</span> 宋人轶事汇编卷三十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html"><span class="header-section-number">47</span> 宋人轶事汇编卷三十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html"><span class="header-section-number">48</span> 宋人轶事汇编卷三十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html"><span class="header-section-number">49</span> 宋人轶事汇编卷三十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B%E5%8D%81.html"><span class="header-section-number">50</span> 宋人轶事汇编卷四十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E9%9B%B6.html"><span class="header-section-number">51</span> 唐人轶事汇编卷零</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html"><span class="header-section-number">52</span> 唐人轶事汇编卷一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html"><span class="header-section-number">53</span> 唐人轶事汇编卷二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html"><span class="header-section-number">54</span> 唐人轶事汇编卷三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html"><span class="header-section-number">55</span> 唐人轶事汇编卷四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html"><span class="header-section-number">56</span> 唐人轶事汇编卷五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html"><span class="header-section-number">57</span> 唐人轶事汇编卷六</a></li>
<li><a class="active" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html"><span class="header-section-number">58</span> 唐人轶事汇编卷七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB-1.html"><span class="header-section-number">59</span> 唐人轶事汇编卷八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D.html"><span class="header-section-number">60</span> 唐人轶事汇编卷九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81.html"><span class="header-section-number">61</span> 唐人轶事汇编卷十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html"><span class="header-section-number">62</span> 唐人轶事汇编卷十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html"><span class="header-section-number">63</span> 唐人轶事汇编卷十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html"><span class="header-section-number">64</span> 唐人轶事汇编卷十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html"><span class="header-section-number">65</span> 唐人轶事汇编卷十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html"><span class="header-section-number">66</span> 唐人轶事汇编卷十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html"><span class="header-section-number">67</span> 唐人轶事汇编卷十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html"><span class="header-section-number">68</span> 唐人轶事汇编卷十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html"><span class="header-section-number">69</span> 唐人轶事汇编卷十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html"><span class="header-section-number">70</span> 唐人轶事汇编卷十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html"><span class="header-section-number">71</span> 唐人轶事汇编卷二十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html"><span class="header-section-number">72</span> 唐人轶事汇编卷二十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html"><span class="header-section-number">73</span> 唐人轶事汇编卷二十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html"><span class="header-section-number">74</span> 唐人轶事汇编卷二十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html"><span class="header-section-number">75</span> 唐人轶事汇编卷二十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html"><span class="header-section-number">76</span> 唐人轶事汇编卷二十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html"><span class="header-section-number">77</span> 唐人轶事汇编卷二十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html"><span class="header-section-number">78</span> 唐人轶事汇编卷二十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html"><span class="header-section-number">79</span> 唐人轶事汇编卷二十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html"><span class="header-section-number">80</span> 唐人轶事汇编卷二十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html"><span class="header-section-number">81</span> 唐人轶事汇编卷三十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html"><span class="header-section-number">82</span> 唐人轶事汇编卷三十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html"><span class="header-section-number">83</span> 唐人轶事汇编卷三十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html"><span class="header-section-number">84</span> 唐人轶事汇编卷三十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html"><span class="header-section-number">85</span> 唐人轶事汇编卷三十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html"><span class="header-section-number">86</span> 唐人轶事汇编卷三十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html"><span class="header-section-number">87</span> 唐人轶事汇编卷三十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html"><span class="header-section-number">88</span> 唐人轶事汇编卷三十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html"><span class="header-section-number">89</span> 唐人轶事汇编卷三十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html"><span class="header-section-number">90</span> 唐人轶事汇编卷三十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B%E5%8D%81.html"><span class="header-section-number">91</span> 唐人轶事汇编卷四十</a></li>
<li class="book-part">附录</li>
<li><a class="" href="references.html">参考文献</a></li>
</ul>

        <div class="book-extra">
          
        </div>
      </nav>
</div>
  </header><main class="col-sm-12 col-md-9 col-lg-7" id="content"><div id="唐人轶事汇编卷七" class="section level1">
<h1>
<span class="header-section-number">58</span> 唐人轶事汇编卷七<a class="anchor" aria-label="anchor" href="#%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83"><i class="fas fa-link"></i></a>
</h1>
<div id="褚遂良" class="section level2">
<h2>
<span class="header-section-number">58.1</span> 褚遂良<a class="anchor" aria-label="anchor" href="#%E8%A4%9A%E9%81%82%E8%89%AF"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶七-褚遂良-1"></span>
见唐太宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E5%A4%AA%E5%AE%97-73">73</a>。</p></li>
<li><p><span id="唐轶七-褚遂良-2"></span>
贞观中，有雄雉集于东宫明德殿，太宗问群臣曰：「是何祥也？」褚遂良对曰：「昔秦文公时，有童子化为雉，雌者鸣于陈仓，雄者鸣于南阳，童子言曰：『得雄者王，得雌者霸。』文公以为宝鸡祀。汉光武膺得雄之祥，遂起南阳而有四海。陛下旧封秦王，故雄雉见于秦地，所以彰明德也。」太宗悦曰：「立身之道，不可无学。遂良博识，深可重也。」《大唐新语》八。</p></li>
<li><p><span id="唐轶七-褚遂良-3"></span>
见唐太宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E5%A4%AA%E5%AE%97-97">97</a>。</p></li>
<li><p><span id="唐轶七-褚遂良-4"></span>
魏王泰有宠于太宗，所给月料逾于太子。褚遂良谏曰：「圣人制礼，尊嫡卑庶。故立嫡以长，谓之储君，其所承也重矣。俾用物不计，与王者共之。庶子虽贤，不是正嫡。先王所以塞嫌疑之渐，除祸乱之源。伏见储君料物翻少魏王，陛下非所以爱子也。」文多不尽载，太宗纳之。《大唐新语》七。</p></li>
<li><p><span id="唐轶七-褚遂良-5"></span>
高丽莫离支盖苏文贡白金，褚遂良进曰：「莫离支弑其君，陛下以之兴兵，将吊伐，为辽东之人报主之耻。古者讨弑君之贼，不受其赂。昔宋督遗鲁君以郜鼎，桓公受之于太庙，臧哀伯谏以为不可。春秋书之，百王所法。受不臣之筐篚，纳弑逆之朝贡，不以为愆，何以示后。臣谓莫离支所献不宜受。」太宗从之。《大唐新语》七。</p></li>
<li><p><span id="唐轶七-褚遂良-6"></span>
见刘洎<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html#%E5%94%90%E8%BD%B6%E5%85%AD-%E5%88%98%E6%B4%8E-2">2</a>。</p></li>
<li><p><span id="唐轶七-褚遂良-7"></span>
褚遂良为太宗哀册文，自朝还，马误入人家而不觉也。《隋唐嘉话》中。又《御览》五九六引作《国朝传记》。《唐语林》二。</p></li>
<li><p><span id="唐轶七-褚遂良-8"></span>
见唐太宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E5%A4%AA%E5%AE%97-137">137</a>。</p></li>
<li><p><span id="唐轶七-褚遂良-9"></span>
见韦仁约（思谦）1、2。</p></li>
<li><p><span id="唐轶七-褚遂良-10"></span>
高宗之将册武后，河南公褚遂良谋于赵公无忌、英公𪟝，将以死诤。赵公请先入，褚曰：「太尉，国之元舅，脱事有不如意，使上有怒舅之名，不可。」英公曰：「𪟝请先入。」褚曰：「司空，国之元勋，有不如意，使上有罪功臣之名，不可。遂良出自草茅，无汗马功，蒙先帝殊遇，以有今日。且当不讳之时，躬奉遗诏，不効其愚衷，何以下见先帝？」揖二公而入。帝深纳其言，事遂中寝。《隋唐嘉话》中。《唐语林》五。</p></li>
<li><p><span id="唐轶七-褚遂良-11"></span>
永徽五年，召长孙无忌、李𪟝、于志宁、褚遂良等，李𪟝称疾不至，皆曰：「当缘昭仪事。」或曰：「长孙太尉当先言之。」遂良曰：「太尉，上之元舅，脱事有不如意，使上有怒舅之名，不可。」又曰：「英公𪟝，上之所重，当先言之。」遂良曰：「司空，国之元勋，有不如意，使上有罪功臣之名，不可。遂良躬奉遗诏，若不尽其愚诚，何以下见先帝？」及上谓长孙无忌曰：「莫大之罪，绝嗣为重。皇后无嗣息，昭仪有子，今欲立为皇后，公等以为何如？」遂良曰：「皇后出自名家，先朝所娶，伏事先帝，无愆妇德。先帝疾甚，执陛下手以语臣曰：『我好儿好新妇，今将付卿。』陛下亲承德音，言犹在耳，皇后未有愆过，恐不可废，臣不敢从上违先帝之命。」上不悦。翌日，又言之。遂良曰：「陛下必别立皇后，伏请妙择天下令族，何必要在武氏？且昭仪经事先帝，众所共知，陛下岂可蔽天下耳目，使万世之后，何以称传此事？陛下倘亏人子之道，自招不善之名，败乱之端，自此始也。臣上忤圣颜，罪合万死，倘得不负先帝，则甘从鼎镬。」遂置笏于殿阶，叩头流血曰：「还陛下此笏，乞放归田里。」上大怒，命引出之。《唐会要》五二。参见唐高宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E9%AB%98%E5%AE%97-7">7</a>。</p></li>
<li><p><span id="唐轶七-褚遂良-12"></span>
唐褚遂良贬潭州都督，行部至邑，洗笔池上，后人为立祠。宗邑令榜曰：「唐大都督褚公洗笔池。」咸淳中，邑令赵必穆于池中得断碑，上刻褚公湘潭偶题诗云。《佘山诗话》上。</p></li>
<li><p><span id="唐轶七-褚遂良-13"></span>
褚遂良问虞监曰：「某书何如永师？」曰：「闻彼一字直钱五万，官岂得若此？」曰：「何如欧阳询？ 」曰：「闻询不择纸笔，皆能如志，官岂得若此？」褚恚曰：「既然，某何更留意于此？」虞曰：「若使手和笔调，遇合作者，亦深可贵尚。」褚喜而退。《隋唐嘉话》中。又《广记》二〇八引作《国史异纂》。《宣和书谱》三。《负暄野录》下。《书小史》九。</p></li>
<li><p><span id="唐轶七-褚遂良-14"></span>
贞观六年正月八日，命整理御府古今工书钟、王等真迹，得一千五百一十卷。至十年，太宗尝谓侍中魏征曰：「虞世南死后，无人可与论书。」征曰：「褚遂良下笔遒劲，甚得王逸少之体。」太宗即日召令侍书。尝以金帛购求王羲之书迹，天下争赍古书诣阙以献，当时莫能辨其真伪。遂良备论所出，一无舛误。《唐朝叙书录》（《法书要录》四）。《书小史》九。</p></li>
</ol>
</div>
<div id="来-济" class="section level2">
<h2>
<span class="header-section-number">58.2</span> 来　济<a class="anchor" aria-label="anchor" href="#%E6%9D%A5-%E6%B5%8E"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶七-来济-1"></span>
见高智周<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html#%E5%94%90%E8%BD%B6%E4%B8%83-%E9%AB%98%E6%99%BA%E5%91%A8-1">1</a>。</p></li>
<li><p><span id="唐轶七-来济-2"></span>
见许敬宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html#%E5%94%90%E8%BD%B6%E4%B8%83-%E8%AE%B8%E6%95%AC%E5%AE%97-11">11</a>。</p></li>
<li><p><span id="唐轶七-来济-3"></span>
见于志宁<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html#%E5%94%90%E8%BD%B6%E5%85%AD-%E4%BA%8E%E5%BF%97%E5%AE%81-1">1</a>。</p></li>
</ol>
</div>
<div id="来-恒" class="section level2">
<h2>
<span class="header-section-number">58.3</span> 来　恒<a class="anchor" aria-label="anchor" href="#%E6%9D%A5-%E6%81%92"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-来恒-1"></span>
见许敬宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html#%E5%94%90%E8%BD%B6%E4%B8%83-%E8%AE%B8%E6%95%AC%E5%AE%97-11">11</a>。</li>
</ol>
</div>
<div id="上官仪" class="section level2">
<h2>
<span class="header-section-number">58.4</span> 上官仪<a class="anchor" aria-label="anchor" href="#%E4%B8%8A%E5%AE%98%E4%BB%AA"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶七-上官仪-1"></span>
高宗承贞观之后，天下无事，上官侍郎仪独持国政。尝凌晨入朝，巡洛水堤，步月徐辔，咏诗云：「脉脉广川流，驱马历长洲。鹊飞山月晓，蝉噪野风秋。」音韵清亮，群公望之，犹神仙焉。《隋唐嘉话》中。《广记》二〇一引作《国史异纂》。《诗话总龟》前集二九引作《小说旧闻》。《大唐新语》八。《唐语林》四。《唐诗纪事》六。</p></li>
<li><p><span id="唐轶七-上官仪-2"></span>
高宗即位，仪为相。麟德元年，坐梁王忠事下狱死，武后恶之也。仪应诏诗中用影娥池，学士时无解其事。祭酒令狐德棻召张柬之等十余人示此诗，柬之对云：「《洞冥记》：汉武帝于望鹤台西起俯月台，台下穿影娥池，每登台眺月，影入池中，使宫人乘舟笑弄月影，因名影娥池，亦曰眺蟾台。」令狐德棻叹其博识。《唐诗纪事》六。《鸡跖集》（《白孔六帖》一）。</p></li>
<li><p><span id="唐轶七-上官仪-3"></span>
见唐高宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E9%AB%98%E5%AE%97-14">14</a>。</p></li>
</ol>
</div>
<div id="许敬宗" class="section level2">
<h2>
<span class="header-section-number">58.5</span> 许敬宗<a class="anchor" aria-label="anchor" href="#%E8%AE%B8%E6%95%AC%E5%AE%97"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶七-许敬宗-1"></span>
文德皇后丧，百官衰绖，率更令欧阳询状貌丑异，众或指之。中书舍人敬宗见而大笑，为御史所劾，左授洪州司马。《谭宾录》（《广记》四九三）。</p></li>
<li><p><span id="唐轶七-许敬宗-2"></span>
太宗之征辽，作飞梯临其城，有应募为梯首，城中矢石如雨，而竞为先登，英公指谓中书舍人许敬宗曰：「此人岂不大健？」敬宗曰：「健即大健，要是不解思量。」帝闻，将罪之。《隋唐嘉话》中。《广记》四九三引作《国史纂异》。《唐语林》一。《群居解颐》（张本《说郛》三二，陶本《说郛》二四）。《传载》（张本《说郛》三八）。</p></li>
<li><p><span id="唐轶七-许敬宗-3"></span>
文德皇后崩，未除丧，许敬宗以言笑获谴。及太宗梓宫在前殿，又垂臂过。侍御史阎玄正弹之曰：「敬宗往居先后丧，已坐言笑黜；今对大行梓宫，又垂臂无礼。」敬宗惧获罪，高宗寝其奏，事虽不行，时人重其刚正。《大唐新语》三。</p></li>
<li><p><span id="唐轶七-许敬宗-4"></span>
高宗东封，窦德玄骑而从。上问德玄曰：「濮阳古谓之帝丘，何也？」德玄不能对。许敬宗策马前对所问，上意称善。敬宗退而告人曰：「大臣不可无学。吾向见德玄不能对，心实羞之。」德玄闻之曰：「人各有能有不能。善守其拙，不强所不知也。」李𪟝曰：「敬宗多闻，信美矣。德玄之言，亦善也。」《谭宾录》（《广记》一七四引）。</p></li>
<li><p><span id="唐轶七-许敬宗-5"></span>
见唐高宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E9%AB%98%E5%AE%97-7">7</a>。</p></li>
<li><p><span id="唐轶七-许敬宗-6"></span>
则天以长孙无忌不附己，且恶其权，深衔之。许敬宗希旨乐祸，又伺其隙。会栎阳人李奉节告太子洗马韦季方、监察御史李巢交通朝贵，有朋党之事，诏敬宗推问。敬宗甚急，季方自杀，又搜奉节，得私书与赵师者。遂奏言：「赵师即无忌，少发，呼作赵师，阴为隐语，欲谋反耳。」高宗泣曰：「我家不幸，亲戚中顿有恶事。往年高阳公主与朕同气，与夫谋反，今阿舅复作恶心。近亲如此，使我惭见百姓，其若之何！」翌日，又令审问，敬宗奏曰：「请准法收捕。」高宗又泣曰：「阿舅果耳，我决不忍杀之。」竟不引问，配流黔州。则天寻使人逼杀之。凉州长史赵持满，与韩瑗、无忌姻亲，许敬宗惧为己患，诬其同反。追至京，考讯，叹曰：「身可杀，词不可辱。」吏更代占而结奏之，遂死狱中。尸于城西，亲戚莫敢视。友人王方翼叹曰：「栾布之哭彭越，大义也。周文之掩枯骸，至仁也。绝友之义，蔽主之仁，何以事君。」遂具礼葬之。高宗义之，不问。《大唐新语》 一二。又《广记》二三五引。</p></li>
<li><p><span id="唐轶七-许敬宗-7"></span>
许敬宗父善心，与虞基同为宇文化及所害。封德彝时为内史舍人，备见其事。贞观初，敬宗以便佞为恩，德彝薄其为人，每谓人曰：「虞基被戮，虞南匍匐以请代；善心之死，敬宗蹈舞以求生。」敬宗深愧恨焉。初，炀帝之被戮也，隋官贺化及。善心独不至，化及以其人望而释之，善心又不舞蹈，由是见害。及为封德彝立传，盛加其罪恶，掌知国史，记注不直，论者尤之。与李义府赞立则天，屠害朝宰，公卿以下，重足累息。移皇家之社稷，剿生人之性命，敬宗手推毂焉。子昂，颇有才藻，为太子舍人。母裴氏早卒，裴侍婢有姿色，敬宗以为继，假姓虞氏。昂素与之通，敬宗奏昂不孝，流于岭南。又纳资数十万，嫁女与蛮首领冯盎子及监门将军钱九陇，叙其阀阅。又为子娶尉迟宝琳孙女，利其金帛，乃为宝琳父敬德修传，隐其过咎。太宗作《威凤赋》赐长孙无忌，敬宗改云赐敬德。其虚美隐恶，皆此类也。敬宗卒，博士袁思古等议曰：「敬宗位以才升，历居清级。弃长子于荒徼，嫁少女于夷落。闻《诗》闻《礼》，事绝于家庭；纳采问名，唯同于黩货。易名之典，须凭实行。案谥法，名与实爽曰缪。请谥为缪。」敬宗孙彦伯诉于执政，请改谥。礼官议以为既过能改曰恭，乃谥为恭。彦伯，昂之子也，既与思古忿兢，将于众中殴之。思古谓曰：「吾与贤家君报仇，缘何反怒？」彦伯大惭而退。《大唐新语》九。《隋唐嘉话》中。《唐会要》六三。</p></li>
<li><p><span id="唐轶七-许敬宗-8"></span>
许敬宗性轻傲，见人多忘之。或谓其不聪，曰：「卿自难记，若遇何、刘、沈、谢，暗中摸索著，亦可识。」《隋唐嘉话》中。又《广记》二六五引作《国史纂异》、《广记》二四九引作《国朝杂记》。《群居解颐》（张本《说郛》三二、陶本《说郛》二四）。</p></li>
<li><p><span id="唐轶七-许敬宗-9"></span>
唐许敬宗奢豪，尝造飞楼七十间，令妓女走马于其上，以为戏乐。《独异记》（《广记》二三六）。</p></li>
<li><p><span id="唐轶七-许敬宗-10"></span>
唐吏部侍郎杨思玄恃外戚之贵，待选流多不以礼而排斥之，为选人夏侯彪之所讼，御史中丞郎余庆弹奏免。中书令许敬宗曰：「固知杨吏部之败也。」或问之，宗曰：「一彪一狼，共着一羊。不败何待？」《国朝杂记》（《广记》二四九）。《唐会要》七四。又《广记》一八五引。《南部新书》甲。</p></li>
<li><p><span id="唐轶七-许敬宗-11"></span>
来恒，侍中济之弟。弟兄相继秉政，时人荣之。恒父护儿，隋之猛将也。时虞世南子无才术，为将作大匠。许敬宗闻之，叹曰：「事之倒置，乃至于斯。来护儿儿为宰相，虞世南男作木匠。」《大唐新语》（《广记》四九三）。</p></li>
</ol>
</div>
<div id="李义府" class="section level2">
<h2>
<span class="header-section-number">58.6</span> 李义府<a class="anchor" aria-label="anchor" href="#%E6%9D%8E%E4%B9%89%E5%BA%9C"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶七-李义府-1"></span>
李义府侨居于蜀，袁天纲见而奇之，曰：「此郎君贵极人臣，但寿不长耳。」因请舍之，托其子曰：「此子七品相，愿公提挈之。」义府许诺，因问天纲寿几何，对曰：「五十二外，非所知也。」安抚使李大亮、侍中刘洎等连荐之，召见，试令咏乌，立成，其诗曰：「日里飏朝彩，琴中半夜啼。上林多许树，不借一枝栖。」太宗深赏之曰：「我将全树借汝，岂唯一枝！」自门下典仪超拜监察御史。其后，位寿咸如天纲之言。《大唐新语》七。《隋唐嘉话》中。《小说旧闻》（《诗话总龟》前集五）。《芝田录》（《类说》一一）。《定命录》（《广记》二二一）。《广语林》三。《唐诗纪事》四。</p></li>
<li><p><span id="唐轶七-李义府-2"></span>
见王义方<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html#%E5%94%90%E8%BD%B6%E4%B8%83-%E7%8E%8B%E4%B9%89%E6%96%B9-4">4</a>。</p></li>
<li><p><span id="唐轶七-李义府-3"></span>
李义府既居荣宠，葬其父祖，自京至于一原七十余里，役者相继。始国家以来，人臣丧事之盛，所未有也。《隋唐嘉话》中。</p></li>
<li><p><span id="唐轶七-李义府-4"></span>
见唐高宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E9%AB%98%E5%AE%97-7">7</a>。</p></li>
<li><p><span id="唐轶七-李义府-5"></span>
李义府定策立则天，自中书舍人拜相，与许敬宗居中用事，连起大狱，诛锄将相，道路以目骇。入则谄谀，出则奸宄，责官鬻狱，海内嚣然。百寮畏惮，如畏天后。高宗知其罪状，谓之曰：「卿儿子女壻，皆不谨慎，多作罪过。今且为卿掩覆，勿复如此。」义府凭恃则天，不虑高宗加怒，勃然变色，顋颈俱起，徐对曰：「谁向陛下道此？」高宗曰：「但知我言，何须问我所从得耶？」义府怫然，竟不引过，缓步而出。会右金吾仓曹杨仁颖奏其赃污，诏刘祥道并三司鞠之。狱成，长流嶲州，朝野莫不称庆。或作《河间道元帅刘祥道破铜山贼李义府露布》，牓之通衢。义府先取人奴婢，及败，一夕奔散，各归其家。露布云：「混奴婢而乱放，各识家而竞入。」干封初，大赦，唯长流人不许还。义府愤恚而死。海内快之。《大唐新语》一一。</p></li>
<li><p><span id="唐轶七-李义府-6"></span>
唐李义府状貌温恭，与人语，必嬉怡微笑，而褊忌阴贼。既处权要，欲人附己，微忤意者辄加倾陷。故时人言义府笑中有刀。杨行颖表言义府罪状，制令刘祥道对推其事，李𪟝监焉。按有实，长流嶲州。或作《刘祥道破铜山之大贼李义府露布》，称「混奴婢而乱放。各识家而竞入」。《谭宾录》（《广记》二四〇）。</p></li>
</ol>
</div>
<div id="杜正伦" class="section level2">
<h2>
<span class="header-section-number">58.7</span> 杜正伦<a class="anchor" aria-label="anchor" href="#%E6%9D%9C%E6%AD%A3%E4%BC%A6"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-杜正伦-1"></span>
古有宅墓之书，世人多尚其事，识者犹或非之。杜公正伦与京兆宗派不同，常蒙轻远，衔之。洎公宦达后，因事堑断杜陵山脉。由是诸杜数代不振。《北梦琐言》一二。</li>
</ol>
</div>
<div id="卢承庆" class="section level2">
<h2>
<span class="header-section-number">58.8</span> 卢承庆<a class="anchor" aria-label="anchor" href="#%E5%8D%A2%E6%89%BF%E5%BA%86"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-卢承庆-1"></span>
卢尚书承庆，总章初考内外官。有一官督运，遭风失米，卢考之曰：「监运损粮，考中下。」其人容止自若，无一言而退。卢重其雅量，改注曰：「非力所及，考中中。」既无喜容，亦无愧词。又改注曰：「宠辱不惊，考中上。」《隋唐嘉话》中。《广记》一七六引作《国史异纂》。《大唐新语》七。《唐语林》三。</li>
</ol>
</div>
<div id="窦德玄" class="section level2">
<h2>
<span class="header-section-number">58.9</span> 窦德玄<a class="anchor" aria-label="anchor" href="#%E7%AA%A6%E5%BE%B7%E7%8E%84"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-窦德玄-1"></span>
见许敬宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html#%E5%94%90%E8%BD%B6%E4%B8%83-%E8%AE%B8%E6%95%AC%E5%AE%97-4">4</a>。</li>
</ol>
</div>
<div id="李敬玄" class="section level2">
<h2>
<span class="header-section-number">58.10</span> 李敬玄<a class="anchor" aria-label="anchor" href="#%E6%9D%8E%E6%95%AC%E7%8E%84"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶七-李敬玄-1"></span>
见刘仁轨<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html#%E5%94%90%E8%BD%B6%E4%B8%83-%E5%88%98%E4%BB%81%E8%BD%A8-3">3</a>。</p></li>
<li><p><span id="唐轶七-李敬玄-2"></span>
唐中书令李敬玄为元帅讨吐蕃，至树墩城，闻刘尚书没蕃，著𫖇不得，狼狈而走。时将军王杲、副总管曹怀舜等惊退，遗却麦饭，首尾千里，地上尺余。时军中谣曰：「姚河李阿婆，鄯州王伯母。见贼不能鬭，总由曹新妇。」《朝野佥载》四。《实宾录》六。</p></li>
</ol>
</div>
<div id="戴至德" class="section level2">
<h2>
<span class="header-section-number">58.11</span> 戴至德<a class="anchor" aria-label="anchor" href="#%E6%88%B4%E8%87%B3%E5%BE%B7"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-戴至德-1"></span>
刘仁轨为左仆射，戴至德为右仆射，人皆多刘而鄙戴。有老妇陈牒，至德方欲下笔，老妇问左右曰：「此刘仆射、戴仆射？」曰：「戴仆射。」因急就前曰：「此是不解事仆射，却将牒来。」至德笑令授之。戴仆射在职无异迹，当朝似不能言，及薨，高宗叹曰：「自吾丧至德，无可复闻。当其在时，事有不是者，未尝放我过。」因索其前后所陈章奏盈箧，阅而流涕，朝廷始追重之。《隋唐嘉话》中。又《广记》一七六引作《国史异纂》。《唐语林》三。　案：《刘宾客嘉话录》亦有此文，唐兰考为误入。《唐会要》五七记此事，系于上元二年，文略异。</li>
</ol>
</div>
<div id="杨弘武" class="section level2">
<h2>
<span class="header-section-number">58.12</span> 杨弘武<a class="anchor" aria-label="anchor" href="#%E6%9D%A8%E5%BC%98%E6%AD%A6"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-杨弘武-1"></span>
杨弘武为司戎少常伯，高宗谓之：「某人何因辄受此职？」对曰：「臣妻韦氏性刚悍，昨以此人见瞩。臣若不从，恐有后患。」帝嘉其不隐，笑而遣之。《隋唐嘉话》中。又《广记》二七二引作《国史异纂》。</li>
</ol>
</div>
<div id="李义琰" class="section level2">
<h2>
<span class="header-section-number">58.13</span> 李义琰<a class="anchor" aria-label="anchor" href="#%E6%9D%8E%E4%B9%89%E7%90%B0"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶七-李义琰-1"></span>
见李义琛<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html#%E5%94%90%E8%BD%B6%E4%B8%83-%E6%9D%8E%E4%B9%89%E7%90%9B-1">1</a>。</p></li>
<li><p><span id="唐轶七-李义琰-2"></span>
高宗时，中书侍郎李义琰宅亦至褊迫。义琰虽居相位，在官清俭，竟终于方丈室之内。高宗闻而嗟叹，遂勅将作造堂以安灵座焉。《封氏闻见记》五。</p></li>
</ol>
</div>
<div id="李义琛" class="section level2">
<h2>
<span class="header-section-number">58.14</span> 李义琛<a class="anchor" aria-label="anchor" href="#%E6%9D%8E%E4%B9%89%E7%90%9B"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶七-李义琛-1"></span>
李义琛，陇西人，居于魏。自咸阳主簿拜监察。少孤贫，唐初草创，无复生业。与再从弟义琰、三从弟上德同居，事从姑，定省如亲焉。武德中，俱进士，共有一驴，赴京。次潼关，大雨，投逆旅。主人鄙其贫，辞以客多，不纳。进退无所舍，徙倚门旁。有咸阳商客见而引之，同舍多喑呜，商客曰：「此三人游学者，今无所止，奈何覩其狼狈？」乃引与同寐处。数日方晴，道开，义琛等议鬻驴以一醉，商客窃知，固止之，仍资以道粮。琛既擢第，历任咸阳，召商客，与之抗礼。商客不复识，但悚惧逊退。琛语其由，乃悟，因引升堂。后任监察。《云溪友议》（《广记》四九三）。《唐摭言》七。又《广记》一七九引。　案：据新、旧《唐书·李义琰传》，义琛为义琰从祖弟。</p></li>
<li><p><span id="唐轶七-李义琛-2"></span>
太宗朝，文成公主自吐蕃贡金数百，至岐州遇盗。前后发使案问，无获贼者。太宗召诸御史目之，特命李义琛前，曰：「卿神清俊拔，暂劳卿推逐，必当获贼。」琛受命，施以密计，数日尽获贼矣。太宗喜，特加七阶，锡金二十两。《御史台记》（《广记》一七一）。</p></li>
</ol>
</div>
<div id="孙处约" class="section level2">
<h2>
<span class="header-section-number">58.15</span> 孙处约<a class="anchor" aria-label="anchor" href="#%E5%AD%99%E5%A4%84%E7%BA%A6"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-孙处约-1"></span>
见高智周<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html#%E5%94%90%E8%BD%B6%E4%B8%83-%E9%AB%98%E6%99%BA%E5%91%A8-1">1</a>。</li>
</ol>
</div>
<div id="高智周" class="section level2">
<h2>
<span class="header-section-number">58.16</span> 高智周<a class="anchor" aria-label="anchor" href="#%E9%AB%98%E6%99%BA%E5%91%A8"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-高智周-1"></span>
高智周，义兴人也。少与安陆郝处俊、广陵来济、富阳孙处约同寓于石仲览。仲览，宣城人，而家于广陵，破产以待此四人，其相遇甚厚。尝夜卧，因各言其志，处俊先曰：「愿秉衡轴一日足矣。」智周、来济愿亦当然。处约于被中遽起曰：「丈夫枢轴或不可冀，愿且为通事舍人，殿庭周旋吐纳足矣。」仲览素重四人，尝引相工视之，皆言贵极人臣，顾视仲览曰：「公因四人而达。」后各从官州郡，来济已领吏部。处约以瀛州书佐，因选引时随铨而注，济见约，遽命笔曰：「如志如志。」乃注通事舍人。往毕下阶，叙平生之言，亦一时之美也。智周尝出家为沙门，乡里惜其才学，勉以进士充赋。擢第，授越王府参军，累迁费县令，与佐官均分俸钱。迁秘书郎，累迁中书侍郎知政事，拜银青光禄大夫。智周聪慧，举朝无比，日诵数万言，能背碑覆局。淡泊于冠冕，每辞职辄迁。赠越州都督。谥曰定。《御史台记》（《广记》一四七）。《唐高宗历》（《广卓异记》七）。《大唐新语》六。</li>
</ol>
</div>
<div id="郝处俊" class="section level2">
<h2>
<span class="header-section-number">58.17</span> 郝处俊<a class="anchor" aria-label="anchor" href="#%E9%83%9D%E5%A4%84%E4%BF%8A"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶七-郝处俊-1"></span>
见高智周<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html#%E5%94%90%E8%BD%B6%E4%B8%83-%E9%AB%98%E6%99%BA%E5%91%A8-1">1</a>。</p></li>
<li><p><span id="唐轶七-郝处俊-2"></span>
唐太宗问光禄卿韦某，须无脂肥羊肉充药。韦不知所从得，乃就侍中郝处俊宅问之。俊曰：「上好生，必不为此事。」乃进状自奏：「其无脂肥羊肉，须五十口肥羊，一一对前杀之，其羊怖惧，破脂并入肉中。取最后一羊，则极肥而无脂也。」上不忍为，乃止。赏处俊之博识也。《朝野佥载》（《广记》一九七）。</p></li>
<li><p><span id="唐轶七-郝处俊-3"></span>
总章中，天子服婆罗门药，郝处俊谏曰：「修短有天命，未闻万乘之主，轻服蕃夷之药。」《南部新书》甲。</p></li>
<li><p><span id="唐轶七-郝处俊-4"></span>
见唐高宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E9%AB%98%E5%AE%97-14">14</a>。</p></li>
<li><p><span id="唐轶七-郝处俊-5"></span>
唐郝处俊为侍中死，葬讫，有一书生过其墓，叹曰：「葬压龙角，其棺必斲。」后其孙象贤坐不道，斵俊棺，焚其尸，俊发根入脑骨，皮托毛著髑髅，亦是奇毛异骨，贵相人也。《朝野佥载》（《广记》三八九）。</p></li>
<li><p><span id="唐轶七-郝处俊-6"></span>
见许钦明<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html#%E5%94%90%E8%BD%B6%E4%B8%83-%E8%AE%B8%E9%92%A6%E6%98%8E-1">1</a>。</p></li>
</ol>
</div>
<div id="薛元超" class="section level2">
<h2>
<span class="header-section-number">58.18</span> 薛元超<a class="anchor" aria-label="anchor" href="#%E8%96%9B%E5%85%83%E8%B6%85"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶七-薛元超-1"></span>
高宗为太子也，元超为舍人。太宗亲征时，元超、韩王元嘉同太子监守，赋《违恋》诗。《唐诗纪事》五。</p></li>
<li><p><span id="唐轶七-薛元超-2"></span>
薛振，字元超，收之子。高宗谓元超曰：「我昔在春宫，与卿俱少壮。倏忽已三十年，与卿白首相见。历观书传，共白首者几人？」《古今事文类聚》前集二〇。</p></li>
<li><p><span id="唐轶七-薛元超-3"></span>
中书省有磐石，初，薛道衡为内史侍郎，常踞其石草诏。后孙元超每见此石，未尝不泫然。《南部新书》甲。</p></li>
<li><p><span id="唐轶七-薛元超-4"></span>
薛中书元超谓所亲曰：「吾不才，富贵过分，然平生有三恨：始不以进士擢第，不得娶五姓女，不得修国史。」《隋唐嘉话》中。《广卓异记》一五。《唐语林》四。</p></li>
</ol>
</div>
<div id="李安期" class="section level2">
<h2>
<span class="header-section-number">58.19</span> 李安期<a class="anchor" aria-label="anchor" href="#%E6%9D%8E%E5%AE%89%E6%9C%9F"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-李安期-1"></span>
吏部侍郎李安期，隋内史德林之孙，安平公百药之子，性好机警。常有选人被放，诉云：「羞见来路。」安期问：「从何关来？」「从蒲津关来。」安期曰：「取潼关路去。」选者曰：「耻见妻子。」安期曰：「贤室本自相谙，亦不笑。」又一选人引铨，安期看判曰：「弟书稍弱。」对曰：「昨坠马损足。」安期曰：「损足何废好书？」为读判曰：「向看贤判，非但伤足，兼似内损。」其人惭而去。又选士姓杜名若，注芳洲官，其人惭而不伏。安期曰：「君不闻芳洲有杜若？」其人曰：「可以赠名公。」曰：「此期非彼期。」若曰：「此若非彼若。」安期笑，为之改注。又一吴士，前任有酒状，安期曰：「君状不善。」吴士曰：「知暗枪已入。」安期曰：「为君拔暗枪。」答曰：「可怜美女。」安期曰：「有精神选，还君好官。」对曰：「怪来晚。」安期笑而与官。《朝野佥载》六。　案：对选人诉「羞见来路」之事，《群居解颐》（张本《说郛》三二，陶本《说郛》 二四）作吏部侍郎李迥秀事，《群居解颐》后出，或误。</li>
</ol>
</div>
<div id="张文瓘" class="section level2">
<h2>
<span class="header-section-number">58.20</span> 张文瓘<a class="anchor" aria-label="anchor" href="#%E5%BC%A0%E6%96%87%E7%93%98"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶七-张文瓘-1"></span>
张文瓘少时，曾有人相云：「当为相，然不得堂饭食吃。」及在此位，每升堂欲食，即腹胀痛霍乱，每日唯吃一椀浆水粥。后数年，因犯堂食一顿，其夜便卒。《定命录》（《广记》一四七）。</p></li>
<li><p><span id="唐轶七-张文瓘-2"></span>
见李𪟝7。</p></li>
<li><p><span id="唐轶七-张文瓘-3"></span>
张宾客文瓘之为大理，获罪者皆曰：「张卿所罚，不为枉也。」《隋唐嘉话》中。《唐语林》五。</p></li>
<li><p><span id="唐轶七-张文瓘-4"></span>
张文瓘为侍中，同列宰相以政事堂供馔珍美，请减其料。文瓘曰：「此食，天子所以重枢机，待贤才也。若不任其职，当自陈乞，以避贤路，不宜减削公膳，以邀虚名。国家所贵，不在于此。苟有益于公道，斯不为多也。」初为大理卿，旬日决遣疑狱四百余条，无一人称屈。文瓘尝卧疾，系囚设斋以祷焉。及迁侍中，诸囚一时恸哭。其得人心如此。四子，潜、沛、洽、涉，皆至三品，时人呼为「万石张家」。咸以为福善之应也。《大唐新语》七。《谭宾录》（《广记》一六〇）。《唐会要》六六。</p></li>
</ol>
</div>
<div id="张文收" class="section level2">
<h2>
<span class="header-section-number">58.21</span> 张文收<a class="anchor" aria-label="anchor" href="#%E5%BC%A0%E6%96%87%E6%94%B6"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶七-张文收-1"></span>
贞观中，景云见，河水清，张率更以为《景云河水清歌》，名曰燕乐，今元会第一奏是也。《隋唐嘉话》中。又《广记》二〇三引作《国史异纂》。</p></li>
<li><p><span id="唐轶七-张文收-2"></span>
润州得玉磬十二以献，张率更叩其一，曰：「是晋某岁所造也。是岁闰月，造者法月，数当十三，今缺其一。宜于黄钟东九尺掘，必得焉。」敕州求之，如其言而得之。《隋唐嘉话》中。又《御览》六一二引作《国朝传记》。《广记》二〇三引作《国史异纂》。《唐语林》三。</p></li>
<li><p><span id="唐轶七-张文收-3"></span>
见李淳风<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html#%E5%94%90%E8%BD%B6%E5%85%AD-%E6%9D%8E%E6%B7%B3%E9%A3%8E-4">4</a>。</p></li>
<li><p><span id="唐轶七-张文收-4"></span>
有枭晨鸣于张率更庭树，其妻以为不祥，连唾之。文收云：「急洒扫，吾当改官。」言未毕，贺者已在门。《隋唐嘉话》中。又《广记》一三七引作《国史异纂》。 　案：《朝野佥载》一作张文成（鷟）事。</p></li>
</ol>
</div>
<div id="郭正一" class="section level2">
<h2>
<span class="header-section-number">58.22</span> 郭正一<a class="anchor" aria-label="anchor" href="#%E9%83%AD%E6%AD%A3%E4%B8%80"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶七-郭正一-1"></span>
郭正一为李英公征辽管记，𪟝还曰：「此段行，我录郭正一可笑事，虽满十卷，犹未能尽。」《朝野佥载》（《类说》六）。</p></li>
<li><p><span id="唐轶七-郭正一-2"></span>
见魏昶<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html#%E5%94%90%E8%BD%B6%E4%B8%83-%E9%AD%8F%E6%98%B6-1">1</a>。</p></li>
</ol>
</div>
<div id="乐彦玮-窦晓" class="section level2">
<h2>
<span class="header-section-number">58.23</span> 乐彦玮　窦晓<a class="anchor" aria-label="anchor" href="#%E4%B9%90%E5%BD%A6%E7%8E%AE-%E7%AA%A6%E6%99%93"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-乐彦玮-1"></span> <span id="唐轶七-窦晓-1"></span>
唐窦晓形容短小，眼大露睛，乐彦伟身长露齿。彦伟先弄之云：「足下甚有功德。」旁人怪问，彦伟曰：「既已短肉，又复精进，岂不大有功德？ 」窦即应声答曰：「公自有大功德，因何道晓？ 」人问其故，窦云：「乐工小来长斋。」又问长斋之意，窦云：「身长如许，口齿齐崖，岂不是长斋？」众皆大笑。《启颜录》（《广记》二五〇）。　案：乐彦伟，新、旧《唐书》有传，作乐彦玮。</li>
</ol>
</div>
<div id="薛仁贵" class="section level2">
<h2>
<span class="header-section-number">58.24</span> 薛仁贵<a class="anchor" aria-label="anchor" href="#%E8%96%9B%E4%BB%81%E8%B4%B5"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-薛仁贵-1"></span>
唐太宗征辽东，驻跸于阵。薛仁贵著白衣，握戟橐鞬，张弓大呼，所向披靡。太宗谓曰：「朕不喜得辽东，喜得卿也。」后率兵击突厥于云州。突厥先问唐将为何，曰：「薛仁贵也。」突厥曰：「吾闻薛仁贵流会州死矣，安得复生？」仁贵脱兜鍪见之。突厥相视失色，下马罗拜。稍遁去。《谭宾录》（《广记》一九一）。</li>
</ol>
</div>
<div id="刘仁轨" class="section level2">
<h2>
<span class="header-section-number">58.25</span> 刘仁轨<a class="anchor" aria-label="anchor" href="#%E5%88%98%E4%BB%81%E8%BD%A8"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶七-刘仁轨-1"></span>
见唐太宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E5%A4%AA%E5%AE%97-75">75</a>。</p></li>
<li><p><span id="唐轶七-刘仁轨-2"></span>
见张冏藏<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html#%E5%94%90%E8%BD%B6%E5%85%AD-%E5%BC%A0%E5%86%8F%E8%97%8F-1">1</a>。</p></li>
<li><p><span id="唐轶七-刘仁轨-3"></span>
刘仁轨为给事中，与中书令李义府不协，出为青州刺史。时有事辽海，义府逼仁轨运粮，果漂没，敕御史袁异式按之。异式希义府意，遇仁轨不以礼，或对之猥泄，曰：「公与当朝雠者为谁？何不引决？」仁轨曰：「乞方便。」乃于房中裂布，将头自缢。使与掩扇，少顷仁轨出曰：「不能为公死，刘仁轨岂失却死耶！」坐此除名。大将军刘仁愿克百济，奏以为带方州刺史。仁愿凯旋，高宗谓之曰：「卿将家子，处置补署，皆称朕意，何也？」仁愿拜谢曰：「非臣能为，乃前青州刺史教臣耳。」遽发诏征之，至则拜大司宪御史大夫也。初，仁轨被征，次于莱州驿，舍于西厅。夜已久，有御史至，驿人曰：「西厅稍佳，有使止矣。」御史曰：「谁？」答曰：「带方州刺史。」命移仁轨于东厅。既拜大夫，此御史及异式俱在台内，不自安。仁轨慰之曰：「公何瘦也？无以昔事不安耶？知君为势家所逼。仁轨岂不如韩安国，但恨公对仁轨卧而泄耳。」又谓诸御史曰：「诸公出使，当举冤滞，发明耳目，兴行仁义，无为烦扰州县而自重其权。」指行中御史曰：「只如某御史，夜到驿，驿中东厅西厅复有何异乎？若移乃公就东厅，岂忠恕之道也！愿诸公不为也。」仁轨后为左仆射，与中书令李敬玄不协。时吐蕃入寇，敬玄奏仁轨征之。军中奏请，多为敬玄所掣肘。仁轨表敬玄知兵事，敬玄固辞。高宗曰：「仁轨须朕，朕亦行之，卿何辞！」敬玄遂行，大败于青海，时议稍少之。始，仁轨既官达，其弟仁相在乡曲升沉不同，遂搆嫌恨，与轨别籍。每与县祇奉户课，或谓之曰：「何不与给事同籍？五品家当免差科。」仁相曰：「谁能向狗尾底避阴凉！」兄弟以荣贱致隔者，可为至戒。《大唐新语》一一。《唐会要》六二。</p></li>
<li><p><span id="唐轶七-刘仁轨-4"></span>
青州刺史刘仁轨知海运，失船极多，除名为民，遂辽东効力。遇病卧平壤城下，褰幕看兵士攻城。有一卒直来前头背坐，叱之不去，仍恶骂曰：「你欲看，我亦欲看，何预汝事？」不肯去。须臾城头放箭，正中心而死。微此兵，仁轨几为流矢所中。《朝野佥载》一。</p></li>
<li><p><span id="唐轶七-刘仁轨-5"></span>
少府监裴匪舒善营利，奏卖苑中马粪，岁得钱二十万缗，上以问刘仁轨，对曰：「利则厚矣，恐后代称唐家卖马粪，非佳名也。」乃止。《续世说》一。又《类说》三一引。《朝野佥载》（《后村诗话》续集三）。</p></li>
<li><p><span id="唐轶七-刘仁轨-6"></span>
唐刘仁轨为左仆射，天下号为「解事仆射」。《朝野佥载》（张本《说郛》二）。参看戴至德1。</p></li>
<li><p><span id="唐轶七-刘仁轨-7"></span>
见魏克己<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html#%E5%94%90%E8%BD%B6%E4%B8%83-%E9%AD%8F%E5%85%8B%E5%B7%B1-1">1</a>。</p></li>
</ol>
</div>
<div id="裴行俭" class="section level2">
<h2>
<span class="header-section-number">58.26</span> 裴行俭<a class="anchor" aria-label="anchor" href="#%E8%A3%B4%E8%A1%8C%E4%BF%AD"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-裴行俭-1"></span>
裴行俭少聪敏多艺，立功边陲，屡克凶丑。及为吏部侍郎，赏拔苏味道、王勮，曰：「二公后当相次掌钧衡之任。」勮，勃之兄也。时李敬玄盛称主勃、杨炯等四人，以示行俭，曰：「士之致远，先器识而后文艺也。勃等虽有才名，而浮躁浅露，岂享爵禄者！杨稍似沉静，应至令长，并鲜克令终。」卒如其言。《大唐新语》七。《唐会要》七五。又《广记》一八五引。《唐诗纪事》七。</li>
</ol>
</div>
<div id="黑齿常之" class="section level2">
<h2>
<span class="header-section-number">58.27</span> 黑齿常之<a class="anchor" aria-label="anchor" href="#%E9%BB%91%E9%BD%BF%E5%B8%B8%E4%B9%8B"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-黑齿常之-1"></span>
将军黑齿常之镇河源军，城极严峻。有三口狼入营，绕官舍，不知从何而至，军士射杀。黑齿忌之，移之外。奏讨三曲党项，奉敕许，遂差将军李谨行充替。谨行到军，旬日病卒。《朝野佥载》六。</li>
</ol>
</div>
<div id="王方翼" class="section level2">
<h2>
<span class="header-section-number">58.28</span> 王方翼<a class="anchor" aria-label="anchor" href="#%E7%8E%8B%E6%96%B9%E7%BF%BC"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-王方翼-1"></span>
见许敬宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html#%E5%94%90%E8%BD%B6%E4%B8%83-%E8%AE%B8%E6%95%AC%E5%AE%97-6">6</a>。</li>
</ol>
</div>
<div id="王义方" class="section level2">
<h2>
<span class="header-section-number">58.29</span> 王义方<a class="anchor" aria-label="anchor" href="#%E7%8E%8B%E4%B9%89%E6%96%B9"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶七-王义方-1"></span>
王义方博学有才华，杖策入长安，数月，名动京师。敕宰相与语，侍中许敬宗以员外郎独孤悊有词学，命与义方谭及史籍，屡相诘对。义方惊曰：「此郎何姓？」悊曰：「独孤。」义方曰：「识字耶？」悊不平之，左右亦愤愤。斯须复相诘，乃错乱其言，谓悊曰：「长孙识字耶？」若此者再三，悊不胜忿怒，对敬宗殴之。敬宗曰：「此拳虽俊，终不可为。」乃黜悊，拜义方为侍御史。《大唐新语》八。</p></li>
<li><p><span id="唐轶七-王义方-2"></span>
王义方初拜御史，意望殊高，忽略人间细务。买宅酬直讫，数日，对宾朋，忽惊指庭中双青梧树曰：「此忘酬直。」遽召宅主付直四千。宾朋曰：「侍御贵重，不知交易，树当随宅，无别酬例。」义方曰：「此嘉树，不比他也。」及贬黜，或问其故，答曰：「初以居要津、作宰相，示大耳。」初，义方将弹李义府，惧不捷，沉吟者久之，独言曰：「可取万代名耶？循默以求达耶？」他日忽言曰：「非但为国除蠹，亦乃名在身前。」遂弹焉。坎坷以至于终。《大唐新语》一一。</p></li>
<li><p><span id="唐轶七-王义方-3"></span>
王义方，时人比之稷卨，郑公每云：「王生太直。」高宗朝，李义府引为御史。义府以定册武后勋，恃宠任势，王恶而弹之，坐是见贬，坎轲以至于终矣。《隋唐嘉话》中。《唐语林》三。</p></li>
<li><p><span id="唐轶七-王义方-4"></span>
李义府恃恩放纵，妇人淳于氏有容色，坐系大理，乃托大理丞毕正义曲断出之。或有告之者，诏刘仁轨鞫之，义府惧谋泄，毙正义于狱。侍御史王义方将弹之，告其母曰：「奸臣当路，怀禄而旷官，不忠；老母在堂，犯难以危身，不孝。进退惶惑，不知所从。」母曰：「吾闻王陵母杀身以成子之义，汝若事君尽忠，立名千载，吾死不恨焉。」义方乃备法冠，横玉阶弹之。先叱义府令下，三叱乃出，然后跪宣弹文曰：「臣闻春鹦鸣于献岁，蟋蟀吟于始秋，物有微而应时，士有贱而言忠者。」乃庭劾义府曰：「臣闻诬下罔上，圣主之所宜诛；心狠貌恭，明时之所必罚。是以隐贼掩义，不容唐帝之朝；窃幸乘权，终齿汉皇之剑。中书侍郎李义府，因缘际会，遂阶通职。不尽忠竭节，对扬王休，策蹇励驽，祇奉皇眷，而乃冯附城社，蔽亏日月，托公行私，交游群小，贪冶容之美，原有罪之淳于；恐漏泄其谋，殒无辜之正义。挟山超海之力，望此犹轻；回天转地之威，方斯更烈。此而可恕，孰不可容。方当金风届节，玉露启途，霜简与秋典共清，忠臣将鹰鹯并击。请除君侧，少答鸿私，碎首玉阶，庶明臣节。」高宗以义方毁辱大臣，言词不逊，贬莱州司户。秩满，于昌乐聚徒教授。母亡，遂不复仕进。总章二年卒。撰《笔海》十卷。门人何彦先、员半千制师服三年，丧毕而去。《大唐新语》二。《唐会要》六一。《唐语林》三。</p></li>
</ol>
</div>
<div id="韦-机" class="section level2">
<h2>
<span class="header-section-number">58.30</span> 韦　机<a class="anchor" aria-label="anchor" href="#%E9%9F%A6-%E6%9C%BA"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶七-韦机-1"></span>
上元二年，司农卿韦机始移中桥，自立德坊西南置于安众坊之左，南当长夏门街，都人甚以为便，因废利涉桥，所省万计。然每年洛水泛溢，必漂损桥梁，倦于缮葺。内使李昭德始创意，令所司改用石脚，锐其前以分水势，自是无漂损之患。初韦机桥毕，上大悦，令于中桥南刻一方石，刻其年辰简速之迹纪一十六字，盖黄绢之辞也。《唐会要》八六。　案：《新唐书》本传作「韦弘机」。</p></li>
<li><p><span id="唐轶七-韦机-2"></span>
仪凤元年十一月四日，司农卿韦宏机为东都留守，时有道士朱钦遂，为中官所使至都，所为横恣，宏机执而囚之，奏曰：「道士假称中官驱使，依倚形势，臣恐亏损皇明，为祸患之渐。」高宗特发中官，赐书慰谕，仍曰：「不须漏泄。」《唐会要》六七。</p></li>
</ol>
</div>
<div id="韦仁约" class="section level2">
<h2>
<span class="header-section-number">58.31</span> 韦仁约<a class="anchor" aria-label="anchor" href="#%E9%9F%A6%E4%BB%81%E7%BA%A6"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶七-韦仁约-1"></span>
永徽元年十月二十四日，中书令褚遂良抑买中书译语人史诃担宅，监察御史韦仁约劾之。大理丞张山寿断以遂良当征铜二十斤。少卿张叡册以为非当，估宜从轻。仁约奏曰：「官市依估，私但两和耳。园宅及田，不在市肆，岂用应估？叡册曲凭估买，断为无罪，大理之职，岂可使斯人处之？」遂迁遂良及叡册官。《唐会要》六一。</p></li>
<li><p><span id="唐轶七-韦仁约-2"></span>
韦仁约弹右仆射褚遂良，出为同州刺史。遂良复职，黜仁约为清水令。或慰勉之，仁约对曰：「仆守狂鄙之性，假以雄权，而触物便发。丈夫当正色之地，必明目张胆，然不能碌碌为保妻子也。」时武侯将军田仁会与侍御史张仁祎不协而诬奏之，高宗临轩问仁祎，仁祎惶惧，应对失次。仁约历阶而进曰：「臣与仁祎连曹，颇知事由。仁祎懦而不能自理。若仁会眩惑圣听，致仁祎非常之罪，则臣事陛下不尽，臣之恨矣。请专对其状。」词辩纵横，音旨朗畅。高宗深纳之，乃释仁祎。仁约在宪司，于王公卿相未尝行拜礼，人或劝之，答曰：「雕鹗鹰鹯，岂众禽之偶，奈何设拜以狎之？且耳目之官，固当独立耳。」后为左丞，奏曰：「陛下为官择人，非其人则阙。今不惜美锦，令臣制之。此陛下知臣之深矣，亦微臣尽命之秋。」振举纲目，朝庭肃然。《大唐新语》二。《唐会要》六二。《唐语林》三。</p></li>
</ol>
</div>
<div id="胡元范" class="section level2">
<h2>
<span class="header-section-number">58.32</span> 胡元范<a class="anchor" aria-label="anchor" href="#%E8%83%A1%E5%85%83%E8%8C%83"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-胡元范-1"></span>
显庆三年七月，监察御史胡元范使越嶲。至益州，驸马都尉乔师望为长史，出迎之。先是，勅断迎使臣，师望托言他行，元范引却，不与相见。师望又忿憾，按辔专道，徐反驻后尘。及元范按劾其枉僧事，师望素与许敬宗善，先驿奏之。元范及回，免官。《唐会要》六二。</li>
</ol>
</div>
<div id="贾言忠" class="section level2">
<h2>
<span class="header-section-number">58.33</span> 贾言忠<a class="anchor" aria-label="anchor" href="#%E8%B4%BE%E8%A8%80%E5%BF%A0"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶七-贾言忠-1"></span>
贾言忠数岁能讽书，一日万言，七岁神童擢第，事亲以孝闻，迁监察御史。时有事辽海，委以支度军粮，还奏便宜，迁侍御史。高宗问辽东事意，言忠奏：「辽东可平。」画其山川地势，皆如目见。又问诸将所能，言忠对曰：「李𪟝先朝旧臣，圣鉴所委。庞同善虽非鬬将，所持军严整。薛仁贵勇冠三军，名可震敌。高偘俭素自处，中果有谋。契苾何力沉毅持重，有统御才，颇、剪之俦。诸将夙夜小心，忠身忧国，莫逮于李𪟝。」高宗深纳之，累迁吏部员外。《大唐新语》八。《唐会要》九五。</p></li>
<li><p><span id="唐轶七-贾言忠-2"></span>
唐贾言忠撰《监察本草》云：「服之心忧，多惊悸，生白发。时义云：里行及试员外者，为合口椒，最有毒。监察为开口椒，毒微歇。殿中为萝卜，亦曰生姜，虽辛辣而不为患。侍御史为脆梨，渐入佳味。迁员外郎为甘子，可久服。或谓合口椒少毒而脆梨毒者，此由触之则发，亦无常性。唯拜员外郎，号为摘去毒。欢怅相半，喜迁之，惜其权也。」《御史台记》（《广记》二五五）。</p></li>
</ol>
</div>
<div id="王本立" class="section level2">
<h2>
<span class="header-section-number">58.34</span> 王本立<a class="anchor" aria-label="anchor" href="#%E7%8E%8B%E6%9C%AC%E7%AB%8B"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶七-王本立-1"></span>
唐韩琬与张昌宗、王本立同游太学。博士姓张，即昌宗之从叔，精五经，懵于时事。畜一鸡，呼为勃公子，爱之不已。每讲经，辄集于学徒中。或攫破书，比逐之，必被嗔责曰：「此有五德，汝何轻之。」昌宗尝为此鸡被杖。本立与琬颇不平之，曰：「腐儒不解事，为公杀此鸡。」张生素取学徒回残食料。本立以业长，乃见问合否，本立曰：「明文案即得。」张生喜，每日受之，皆立文案。他日，张生请假。本立举牒，数鸡罪，杀而食之。及张生归学，不见鸡，惊曰：「吾勃公子何在。」左右报本立杀之。大怒云：「索案来。索案来。」见数鸡之罪，曰：「纵如此，亦不合死。」本立曰：「鸡不比人，不可加笞杖，正合杀。」张以手再三拍案曰：「勃公子，有案时，更知何道。」当时长安，以有案，动曰为实。故知躭翫经史者，宜详时事。不然，何古人号为愚儒、朴儒、腐儒、竖儒耶。亦可贻诫子弟。《御史台记》（《广记》二五九）。</p></li>
<li><p><span id="唐轶七-王本立-2"></span>
旧，御史遇长官于涂，皆免帽降乘，长官戢辔，辞而止焉。干封中，王本立为侍御史，意气颇高，涂逢长官端揖而已。自是，诸人或降而立，或一足至地，或侧鞍 ，轻重无常。开元以来，但举鞭耸辑而已。《海录碎事》一一下。</p></li>
</ol>
</div>
<div id="汲-师" class="section level2">
<h2>
<span class="header-section-number">58.35</span> 汲　师<a class="anchor" aria-label="anchor" href="#%E6%B1%B2-%E5%B8%88"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-汲师-1"></span>
汲师，滑州人也。自溧水尉拜监察御史。时大夫李干祐为万年令，师按县狱，干祐差池而出晚。师怒，不顾而出，衔之。干祐寻巡察，韦务静与师乡里，充干祐判官。会制书拜干祐中丞，干祐顾谓务静曰：「邑子可出矣，足下可入矣。」遂左授新乐令。性躁率。时直长李冲寂，即高宗从弟也，微有犯，师将弹而谓之，呼冲寂为弟。冲寂谓之曰：「冲寂主上从弟，公姓汲，于皇家何亲，而见呼为弟？」师慙而止。尝监享太庙，责署官，将弹之，署官彻晓伺其失。汲履赤舄如厕，共讦之，乃止。《御史台记》（《广记》二六五）。《唐会要》六二。</li>
</ol>
</div>
<div id="杨德裔" class="section level2">
<h2>
<span class="header-section-number">58.36</span> 杨德裔<a class="anchor" aria-label="anchor" href="#%E6%9D%A8%E5%BE%B7%E8%A3%94"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-杨德裔-1"></span>
唐杨德裔拜御史中丞，性迟澹，尝因朝会舞，举袖舒回，发声迟缓，久而不辍，列侍相顾，忍笑不禁。西台舍人杜范固号为「安稳朝」。《实宾录》七。</li>
</ol>
</div>
<div id="韩思彦" class="section level2">
<h2>
<span class="header-section-number">58.37</span> 韩思彦<a class="anchor" aria-label="anchor" href="#%E9%9F%A9%E6%80%9D%E5%BD%A6"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-韩思彦-1"></span>
韩思彦以御史巡察于蜀。成都富商积财巨万，兄弟三人，分资不平争诉。长吏受其财贿，不决与夺。思彦推案数日，令厨者奉乳自饮讫，以其余乳赐争财者，谓之曰：「汝兄弟久禁，当饥渴，可饮此乳。」才遍，兄弟窃相语，遂号哭攀援，相咬肩膊，良久不解，但言曰：「蛮夷不识孝义，恶妻儿离间，以至是。侍御岂不以兄弟同母乳耶？」复擗踊悲号，不自胜，左右莫不流涕。请同居如初。思彦以状闻，敕付史官，时议美之。《大唐新语》一二。</li>
</ol>
</div>
<div id="赵仁恭" class="section level2">
<h2>
<span class="header-section-number">58.38</span> 赵仁恭<a class="anchor" aria-label="anchor" href="#%E8%B5%B5%E4%BB%81%E6%81%AD"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-赵仁恭-1"></span>
明崇俨为正谏大夫，以奇术承恩。夜遇刺客，敕三司推鞫，其妄承引连坐者众。高宗怒，促法司行刑。刑部郎中赵仁恭奏曰：「此辈必死之囚，愿假数日之命。」高宗曰：「卿以为枉也？」仁恭曰：「臣识虑浅短，非的以为枉，恐万一非实，则怨气生焉。」缓之旬余，果获贼。高宗善之，迁刑部侍郎。《大唐新语》四。</li>
</ol>
</div>
<div id="袁利贞" class="section level2">
<h2>
<span class="header-section-number">58.39</span> 袁利贞<a class="anchor" aria-label="anchor" href="#%E8%A2%81%E5%88%A9%E8%B4%9E"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-袁利贞-1"></span>
袁利贞为太常博士。高宗将会百官及命妇于宣政殿，并设九部乐，利贞谏曰：「臣以前殿正寝，非命妇宴会之地；象阙路门，非倡优进御之所。望请命妇会于别殿，九部乐从东门入，散乐一色伏望停省。若于三殿别所，自可备极恩私。」高宗即令移于麟德殿。至会日，使中书侍郎薛元超谓利贞曰：「卿门传忠鲠，能献直言，不加厚赐，何以奖劝。」赐彩百疋，迁祠部员外。《大唐新语》二。《唐语林》五。</li>
</ol>
</div>
<div id="杨思玄" class="section level2">
<h2>
<span class="header-section-number">58.40</span> 杨思玄<a class="anchor" aria-label="anchor" href="#%E6%9D%A8%E6%80%9D%E7%8E%84"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-杨思玄-1"></span>
见许敬宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html#%E5%94%90%E8%BD%B6%E4%B8%83-%E8%AE%B8%E6%95%AC%E5%AE%97-10">10</a>。</li>
</ol>
</div>
<div id="马-载" class="section level2">
<h2>
<span class="header-section-number">58.41</span> 马　载<a class="anchor" aria-label="anchor" href="#%E9%A9%AC-%E8%BD%BD"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-马载-1"></span>
刘思立任考功员外，子宪为河南尉。思立今日亡，明日选人有索宪阙者。吏部侍郎马载深咨嗟，以为名教所不容，乃书其无行，注名籍。朝庭咸曰：「直。铨宗流品之奇，可谓振理风俗。」其人比出选门，为众目所视，众口所讦，亦趦趄而失步矣。自垂拱之后，斯风大坏，苟且公行，无复曩日之事。《大唐新语》一一。</li>
</ol>
</div>
<div id="许钦明" class="section level2">
<h2>
<span class="header-section-number">58.42</span> 许钦明<a class="anchor" aria-label="anchor" href="#%E8%AE%B8%E9%92%A6%E6%98%8E"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-许钦明-1"></span>
仁和坊，兵部侍郎许钦明宅。钦明，户部尚书圉师犹子，与中书令郝处俊乡党亲族，两家子弟类多丑陋，而盛饰车马，以游里巷。京洛为之语曰：「衣裳好，仪观恶，不姓许，即姓郝。」《两京记》（《御览》一八〇）。又《天中记》二一引。</li>
</ol>
</div>
<div id="魏克己" class="section level2">
<h2>
<span class="header-section-number">58.43</span> 魏克己<a class="anchor" aria-label="anchor" href="#%E9%AD%8F%E5%85%8B%E5%B7%B1"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶七-魏克己-1"></span>
刘仁轨为左仆射，暮年颇以言词取悦诉者。户部员外魏克己断案，多为仁轨所异同。克己执之曰：「异方之乐不入人心，秋蝉之声徒聒人耳。」仁轨怒焉，骂之曰：「痴汉！」克己俄迁吏部侍郎。《大唐新语》三。</p></li>
<li><p><span id="唐轶七-魏克己-2"></span>
弘道中，魏克己为侍郎，放牓遂出得留者名，街路喧哗，甚为冬集人授接。坐此出为同州刺史。同时邓玄挺素无藻鉴，又患消渴，选人作《邓渴》 诗牓之南院，亦被贬为寿州。《封氏闻见记》三。《唐会要》七四。又《广记》一八五引。《续世说》六。</p></li>
</ol>
</div>
<div id="邓玄挺" class="section level2">
<h2>
<span class="header-section-number">58.44</span> 邓玄挺<a class="anchor" aria-label="anchor" href="#%E9%82%93%E7%8E%84%E6%8C%BA"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶七-邓玄挺-1"></span>
见魏克己<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html#%E5%94%90%E8%BD%B6%E4%B8%83-%E9%AD%8F%E5%85%8B%E5%B7%B1-2">2</a>。</p></li>
<li><p><span id="唐轶七-邓玄挺-2"></span>
唐邓玄挺入寺行香，与诸僧诣园，观植蔬。见水车以木桶相连，汲于井中，乃曰：「法师等自蹋此车，当大辛苦。」答曰：「遣家人挽之。」邓应声曰：「法师若不自蹋，用如许木桶何为？」僧愕然思量，始知玄挺以木桶为幪秃。又尝与谢佑同射，先自矜敏手，及至对射，数十发皆不中垛。佑乃云：「直由箭恶，从来不曾如此。」玄挺应声报云：「自须责射，因何尤箭。」众人欢笑，以为辩捷。权玄福任肃机，遣郎中、员外，极晚始许出。有郎中厅前逼阶枣树下生一小枣，穿砌塼而出，皆讶焉。既就看，玄挺时任员外郎，云：「此树不畏肃机，遂即塼辄枣出。」兵部侍郎韦慎形容极短，时人弄为侏儒。玄挺初得员外已后，郎中、员外俱来看，韦慎云：「慎以庸鄙，滥任郎官。公以高才，更作绿袍员外。」邓即报云：「绿袍员外，何由可及侏儒郎中。」众皆大笑。《启颜录》（《广记》二五〇）。《实宾录》一。</p></li>
</ol>
</div>
<div id="董思恭" class="section level2">
<h2>
<span class="header-section-number">58.45</span> 董思恭<a class="anchor" aria-label="anchor" href="#%E8%91%A3%E6%80%9D%E6%81%AD"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-董思恭-1"></span>
龙朔中，勅右史董思恭与考功员外郎权原崇同试贡举。思恭，吴士，轻脱，泄进士问目，三司推，赃污狼藉；后于西堂朝次，告变，免死，除名流梧州。《封氏闻见记》三。《唐语林》八。</li>
</ol>
</div>
<div id="赵弘智" class="section level2">
<h2>
<span class="header-section-number">58.46</span> 赵弘智<a class="anchor" aria-label="anchor" href="#%E8%B5%B5%E5%BC%98%E6%99%BA"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-赵弘智-1"></span>
赵弘智事父以孝闻，学通三《礼》、汉史。武德中为詹事府主簿，与诸司同修六代史。又同令狐德棻、袁朗等修《艺文类聚》。事兄弘安，同于事父，凡所动止，咨而后行。累迁黄门侍郎。高宗令弘智于百福殿讲《孝经》，召宰臣以下听之。弘智演畅微言，略陈五孝，诸儒难问相继，酬应如响。高宗怡然曰：「朕颇躭坟籍，至于《孝经》偏所留意。然孝之为德，弘益实深。故云：『德教加于百姓，刑于四海。』是知《孝经》之益为大也。」顾谓弘智曰：「宜略陈此经切要者，以辅不逮。」弘智对曰：「昔者，天子有争臣七人，虽无道，不失其天下。微臣愿以此言奉献。」高宗大悦，赐彩二百疋，迁国子祭酒。文集二十卷行于代。《大唐新语》六。　案：赵弘智，原作「随弘智」，据新、旧《唐书·赵弘智传》改。</li>
</ol>
</div>
<div id="邢文伟" class="section level2">
<h2>
<span class="header-section-number">58.47</span> 邢文伟<a class="anchor" aria-label="anchor" href="#%E9%82%A2%E6%96%87%E4%BC%9F"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-邢文伟-1"></span>
咸亨元年，皇太子久在内不出，稀与宫臣接见。典膳丞邢文伟请减膳，上启曰：「窃见《礼大戴记》曰：『太子既冠成人，免于保傅之严，则有司过之史，亏膳之宰。史之义不得不书过，不书则死之；宰之义不得不彻膳，不彻则死之。』近者以来，未甚延纳，谈义不接，谒见尚稀，参朝之后，但与内人独居，何由发挥圣智，使濬哲文明者乎？今史虽阙官，宰当奉职。忝备所司，不敢逃死，谨守《礼》经，遽申减膳。」其年，右史员阙，宰臣进拟数人。上曰：「邢文伟嫌我儿不读书，不肯与肉吃。此人甚正，宜可为右史。」遂拜。《唐会要》六七。</li>
</ol>
</div>
<div id="刘审礼-刘易从" class="section level2">
<h2>
<span class="header-section-number">58.48</span> 刘审礼　刘易从<a class="anchor" aria-label="anchor" href="#%E5%88%98%E5%AE%A1%E7%A4%BC-%E5%88%98%E6%98%93%E4%BB%8E"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-刘审礼-1"></span> <span id="唐轶七-刘易从-1"></span>
刘审礼为工部尚书。仪凤中吐蕃将入寇，审礼率兵十八万与吐蕃将论钦陵战于青海，王师败绩，审礼没焉。审礼诸子诣阙，自请入吐蕃以赎其父，诏许之。次子岐州司兵易从投蕃中省父，比至，审礼已卒。易从昼夜泣血。吐蕃哀其至性，还其父尸。易从徒跣万里，护榇以归，葬于彭城故茔。朝廷嘉之，赠审礼工部尚书，谥曰悼。审礼，刑部尚书德威之子也，少丧母，为祖母元氏所养。元氏有疾，审礼亲尝药膳，事母亦以孝闻。与再从弟同居，家无异爨，阖门二百余口，人无间言。易从后为彭城长史，为周兴所陷，系于彭城狱，将就刑，百姓荷其仁恩，痛其诬枉，竞解衣投于地曰：「为长史祈福。」有司平准，直十余万。易从一门仁孝，举无与比，而横遇冤酷，海内痛之。子升，年十岁，配流岭南。后六道使诛流人，升以言行忠信，为首领所保，匡救获免。《大唐新语》五。</li>
</ol>
</div>
<div id="裴敬彝" class="section level2">
<h2>
<span class="header-section-number">58.49</span> 裴敬彝<a class="anchor" aria-label="anchor" href="#%E8%A3%B4%E6%95%AC%E5%BD%9D"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-裴敬彝-1"></span>
裴敬彝父知周，为陈国王典仪，暴卒。敬彝时在长安，忽泣涕谓家人曰：「大人必有痛处，吾即不安。今日心痛，手足皆废，事在不测，能不戚乎！」遂急告归，父果已殁，毁瘠过礼。事以孝闻，累迁吏部员外。《大唐新语》五。《南部新书》辛。</li>
</ol>
</div>
<div id="元万顷" class="section level2">
<h2>
<span class="header-section-number">58.50</span> 元万顷<a class="anchor" aria-label="anchor" href="#%E5%85%83%E4%B8%87%E9%A1%B7"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-元万顷-1"></span>
元万顷初为契苾何力征高丽管记，作檄书云：「不知守鸭绿之险。」莫离支报云：「谨闻命矣。」遂移兵固守，官军不得入，万顷坐流岭南。《国朝记传》（《御览》五九七）。《南部新书》辛。《续世说》一一。《唐诗纪事》五。</li>
</ol>
</div>
<div id="薛克构-薛瓘" class="section level2">
<h2>
<span class="header-section-number">58.51</span> 薛克构　薛瓘<a class="anchor" aria-label="anchor" href="#%E8%96%9B%E5%85%8B%E6%9E%84-%E8%96%9B%E7%93%98"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-薛克构-1"></span> <span id="唐轶七-薛瓘-1"></span>
薛瓘尚城阳公主，瓘之子绍尚太平公主。绍兄𫖮，为黄门侍郎，惧其公主宠盛，问于克构，克构曰：「帝甥尚主，由来故事，若以恭慎行之，何惧也？然室有傲妇，善士所恶。故鄙谚曰：『娶妇得公主，平地买官府。』远则平阳公主，妖孽致乱，近则新然晋安，为时所诫，欲求无患，难矣。」瓘之堂姪儆，儆之子锈，自瓘至，一门四尚公主。《唐书》（《广卓异记》二）。《唐诗纪事》一三。</li>
</ol>
</div>
<div id="李-晦" class="section level2">
<h2>
<span class="header-section-number">58.52</span> 李　晦<a class="anchor" aria-label="anchor" href="#%E6%9D%8E-%E6%99%A6"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-李晦-1"></span>
李晦为雍州长史，私第有楼，下临酒肆。其人尝候晦，言曰：「微贱之人，虽则礼所不及，然家有长幼，不欲外人窥之。家逼明公之楼，出入非便，请从此辞。」晦即日毁其楼。《谭宾录》（《广记》四九三）。</li>
</ol>
</div>
<div id="田仁会" class="section level2">
<h2>
<span class="header-section-number">58.53</span> 田仁会<a class="anchor" aria-label="anchor" href="#%E7%94%B0%E4%BB%81%E4%BC%9A"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-田仁会-1"></span>
唐田仁会为郢州刺史，自暴得雨，人歌曰：「父母育我田使君，精诚为人上天闻。田中致雨山出云，但愿常在不患贫。」《广德神异录》（《广记》一六二）。</li>
</ol>
</div>
<div id="权怀恩" class="section level2">
<h2>
<span class="header-section-number">58.54</span> 权怀恩<a class="anchor" aria-label="anchor" href="#%E6%9D%83%E6%80%80%E6%81%A9"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-权怀恩-1"></span>
唐邢州刺史权怀恩无赖，除洛州长史，州差参军刘犬子迎。至怀州路次拜，怀恩突过，不与语。步趁二百余步，亦不遣乘马。犬子觉不似，乃自上马驰之。至驿，令脱靴讫，谓曰：「洛州几个参军？」对曰：「正员六人，员外一人。」怀恩曰：「何得有员外？」对曰：「余一员遣与长史脱靴。」怀恩惊曰：「君谁家儿？」对曰：「阿父为仆射。」怀恩怃然而去。仆射刘仁轨谓曰：「公草里刺史，至神州不可以造次。参军虽卑微，岂可令脱靴耶？」怀恩惭，请假不复出。旬日为益州刺史。《朝野佥载》（《广记》二六三）。</li>
</ol>
</div>
<div id="杨德干" class="section level2">
<h2>
<span class="header-section-number">58.55</span> 杨德干<a class="anchor" aria-label="anchor" href="#%E6%9D%A8%E5%BE%B7%E5%B9%B2"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-杨德干-1"></span>
杨汴州德干，高宗朝为万年令。有宦官恃贵宠，放鹞不避人禾稼，德干擒而杖之二十，悉拔去鹞头。宦者涕泣袒背以示于帝，帝曰：「你情知此汉狞，何须犯他百姓？」竟不之问。《隋唐嘉话》中。</li>
</ol>
</div>
<div id="李-备" class="section level2">
<h2>
<span class="header-section-number">58.56</span> 李　备<a class="anchor" aria-label="anchor" href="#%E6%9D%8E-%E5%A4%87"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-李备-1"></span>
唐老三衞宗玄成，邢州南和人。祖齐，黄门侍郎。玄成性粗猛，禀气凶豪，凌轹乡村，横行州县。纪王为邢州刺史，玄成与之抗行。李备为南和令，闻之，每降阶引接，分庭抗礼，务在招延，养成其恶。属河朔失稔，开仓赈给，玄成依势，作威乡墅，强乞粟一石。备与客对，不命，玄成乃门外扬声，奋臂直入。备集门内典正一百余人，举牒推穷，强乞是实。初令项上著锁，后却锁上著枷。文案既周，且决六十，杖下气绝，无敢言者。《朝野佥载》（《广记》二六三）。</li>
</ol>
</div>
<div id="张松寿" class="section level2">
<h2>
<span class="header-section-number">58.57</span> 张松寿<a class="anchor" aria-label="anchor" href="#%E5%BC%A0%E6%9D%BE%E5%AF%BF"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-张松寿-1"></span>
张松寿为长安令，时昆明池侧有劫杀，奉敕十日内须获贼，如违，所由科罪。寿至行劫处寻踪迹，见一老婆树下卖食，至以从骑驮来入县，供以酒食。经三日，还以马送旧坐处，令一腹心人看，有人共婆语，即捉来。须臾一人来问：「明府若为推逐？ 」即披布衫笼头送县，一问具承，并赃并获。时人以为神明。《朝野佥载》五。《疑狱集》一。《折狱龟鉴》七。</li>
</ol>
</div>
<div id="魏-昶" class="section level2">
<h2>
<span class="header-section-number">58.58</span> 魏　昶<a class="anchor" aria-label="anchor" href="#%E9%AD%8F-%E6%98%B6"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-魏昶-1"></span>
中书舍人郭正一，破平壤得一高丽婢，名玉素，极姝艳，令专知财物库。正一夜须浆水粥，非玉素煮之不可。玉素乃毒之而进，正一急曰：「此婢药我！」索土浆、甘草服解之，良久乃止。觅婢不得，并失金银器物十余事。录奏，勅令长安、万年捉不良脊烂求贼，鼎沸三日不获。不良主帅魏昶有策略，取舍人家奴，选年少端正者三人，布衫笼头至衞。缚衞士四人，问十日内已来，何人觅舍人家。衞士云：「有投化高丽留书，遣付舍人捉马奴，书见在。」检云「金城坊中有一空宅」，更无语。不良往金城坊空宅，并搜之。至一宅，封锁正密，打锁破开之，婢及高丽并在其中。拷问，乃是投化高丽共捉马奴藏之，奉敕斩于东市。《朝野佥载》五。《折狱龟鉴》七。</li>
</ol>
</div>
<div id="裴琰之" class="section level2">
<h2>
<span class="header-section-number">58.59</span> 裴琰之<a class="anchor" aria-label="anchor" href="#%E8%A3%B4%E7%90%B0%E4%B9%8B"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-裴琰之-1"></span>
裴琰之弱冠为同州司户，但以行乐为事，略不视案牍。刺史李崇仪怪之，问户佐，户佐对：「司户小儿郎，不闲书判。」数日，崇仪谓琰之曰：「同州事物殷系，司户尤甚。公何不别求京官，无为滞此司也。」琰之唯诺。复数日，曹事委积，众议以为琰之不知书，但遨游耳。他日，崇仪召入，励而责之。琰之出问户佐曰：「文案几何？」对曰：「急者二百余道。」琰之曰：「有何多，如此逼人！」命每案后连纸十张，令五六人供硏墨点笔。琰之不上厅，语主案者略言其事意，倚柱而断之，词理纵横，文笔灿烂，手不停缀，落纸如飞。倾州官寮，观者如堵。既而回案于崇仪，崇仪曰：「司户解判耶？」户佐曰：「司户大高手笔。」仍未之奇也。比四五案，崇仪悚怍，召琰之，降阶谢曰：「公词翰若此，何忍藏锋以成鄙夫之过？」由此名动一州。数日，闻于京邑，除雍州判司。子漼，开元中为吏部尚书。《大唐新语》八。《御史台记》（《广记》一七四）。</li>
</ol>
</div>
<div id="王福畤" class="section level2">
<h2>
<span class="header-section-number">58.60</span> 王福畤<a class="anchor" aria-label="anchor" href="#%E7%8E%8B%E7%A6%8F%E7%95%A4"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-王福畤-1"></span>
唐王福畤名行温恭，累授齐、泽二州，世以才学称。子勔、勮、勃，俱以文笔著天下。福畤与韩琬父有旧。福畤及婚崔氏，生子勃，尝致书韩父曰：「勔、勮、勃文章并清俊，近小者欲似不恶。」韩复书曰：「王武子有马癖，明公有誉儿癖。王氏之癖，无乃多乎！要当见文章，方可定耳。」福畤乃致诸子文章，韩与名人阅之，曰：「生子若是，信亦可夸。」《御史台记》（《广记》二四九）。</li>
</ol>
</div>
<div id="王-勮" class="section level2">
<h2>
<span class="header-section-number">58.61</span> 王　勮<a class="anchor" aria-label="anchor" href="#%E7%8E%8B-%E5%8B%AE"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-王勮-1"></span>
天授中，寿春郡王成器等五人同日册命。有司忘载册文，及百寮在列，方知阙礼。宰臣以下相顾失色。中书舍人王勮立召小吏五人，各执笔，口授分写，斯须而毕。词理典赡，举朝叹伏。《大唐新语》八。《唐摭言》一三。又《广记》一七四引。《续世说》二。《唐诗纪事》七。　案：王勮，《唐会要》五五误作「王教」。</li>
</ol>
</div>
<div id="王-勃" class="section level2">
<h2>
<span class="header-section-number">58.62</span> 王　勃<a class="anchor" aria-label="anchor" href="#%E7%8E%8B-%E5%8B%83"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶七-王勃-1"></span>
王勃之先文中子，见勃弄笔，令作《题太公遇文王赞》，曰：「姬昌好德，吕望赞华。城阙虽近，风云尚赊。渔舟倚石，钓浦横沙。路幽山谷，溪深岸斜。豹韬禳恶，龙钤辟邪。虽逢切近，犹待安车。君王握手，何其晚耶！」《芝田录》（《类说》一一）。《唐语林》二。</p></li>
<li><p><span id="唐轶七-王勃-2"></span>
王勃著《滕王阁序》，时年十四。都督阎公不之信，勃虽在座，而阎公意属子壻孟学士者为之，已宿搆矣。及以纸笔巡让宾客，勃不辞让。公大怒，拂衣而起，专令人伺其下笔。第一报云：「南昌故郡，洪都新府。」公曰：「亦是老先生常谈！」又报云：「星分翼轸，地接衡庐。」公闻之，沈吟不言。又云：「落霞与孤鹜齐飞，秋水共长天一色。」公矍然而起曰：「此真天才，当垂不朽矣！ 」遂亟请宴所，极欢而罢。《唐摭言》五。又《广记》一七五引。</p></li>
<li><p><span id="唐轶七-王勃-3"></span>
唐王勃，方十三，随舅游江左。尝独至一处，见一叟，容服纯古，异之，因就揖焉。叟曰：「非王勃乎？」勃曰：「与老丈昔非亲旧，何知勃之姓名？」叟曰：「知之。」勃知其异人，再拜问曰：「仙也？神也？以开未悟。」叟曰：「中元水府，吾所主也。来日滕王阁作记，子有清才，何不为之？子登舟，吾助汝清风一席，子回，幸复过此。」勃登舟，舟去如飞，乃弹冠诣府下。府帅阎公已召江左名贤毕集，命吏以笔砚授之，递相推逊。及勃，则留而不拒。公大怒曰：「吾新帝子之旧阁，乃洪都之绝景，悉集英俊，俾为记以垂万古，何小子辄当之！」命吏得句即诵来。勃引纸，方书两句，一吏入报曰：「南昌故郡，洪都新府。」公曰：「老儒常谈。」一吏又报曰：「星分翼轸，地接衡庐。」公曰：「故事也。」 一吏又报曰：「襟三江而带五湖，控蛮荆而引欧越。」公即不语。自此往复吏报，但颔颐而已。至报「落霞与孤鹜齐飞，秋水共长天一色」，公不觉引手鸣几曰：「此天才也！」文成，阎公阅之，曰：「子落笔似有神助，令帝子声流千古，吾之名闻后世，洪都风月，江山无价，子之力也。」乃厚赠之。勃旋再过向遇神地，登岸，叟已坐前石上。勃再拜曰：「神既助以好风，又教以不敏，当修牢酒以报神赐。」勃因曰：「某之寿夭穷达，可得而知否？ 」叟曰：「寿夭系阴司，言之是泄阴机而有阴祸。子之穷通，言亦无患。子之躯，神强而骨弱，气清而体羸，脑骨亏陷，目精不全，虽有不覊之才，高世之俊，终不贵矣，况富贵自有神主之乎！请与子别。」勃闻之不悦，后果如言。罗隐《中元传》（《分门古今类事》三）。</p></li>
<li><p><span id="唐轶七-王勃-4"></span>
王勃年未冠，以重名调补虢州参军。才大官小，拂衣游天下。《职官分纪》（《锦绣万花谷》后集一二）。</p></li>
<li><p><span id="唐轶七-王勃-5"></span>
高宗时，王勃著《大唐千年历》：「国家土运，当承汉氏火德。上自曹魏，下至随室，南北两朝，咸非一统，不得承五运之次。」勃言迂阔，未为当时所许。《封氏闻见记》四。《唐语林》五。</p></li>
<li><p><span id="唐轶七-王勃-6"></span>
燕公尝读其《夫子学堂碑颂》，头自帝车至太甲四句，悉不解，访之一公。一公言：「北斗建午，七曜在南方，有是之祥，无位圣人当出。」华盖以下，卒不可悉。《酉阳杂俎》前集一二。</p></li>
<li><p><span id="唐轶七-王勃-7"></span>
《翰林盛事》云：王勃所至，请托为文，金帛丰积。人谓心织笔耕。《翰林盛事》（《云仙杂记》九）。《唐才子传》一。</p></li>
<li><p><span id="唐轶七-王勃-8"></span>
王勃每为碑颂，先墨磨数升，引被覆面而卧，忽起，一笔书之，初不窜点。时人谓之腹藳。少梦人遗以丸墨盈袖。《酉阳杂俎》前集一二。《谈薮 》（《广记》一九八）。《唐语林》二。《唐诗纪事》七。</p></li>
<li><p><span id="唐轶七-王勃-9"></span>
王勃围棋，率下四子成一首诗，勃犹诧之，向人曰：「吾材夺造化，虽一时之间，百用亦可。」《棋天洞览》（《云仙杂记》二）。</p></li>
<li><p><span id="唐轶七-王勃-10"></span>
见裴行俭<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html#%E5%94%90%E8%BD%B6%E4%B8%83-%E8%A3%B4%E8%A1%8C%E4%BF%AD-1">1</a>。</p></li>
</ol>
</div>
<div id="杨-炯" class="section level2">
<h2>
<span class="header-section-number">58.63</span> 杨　炯<a class="anchor" aria-label="anchor" href="#%E6%9D%A8-%E7%82%AF"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶七-杨炯-1"></span>
杨盈川显庆五年待制宏文馆，时年方十一。上元三年制举，始补校书郎。尤最深于宣夜之学，故作《老人星赋》尤佳。《南部新书》己。</p></li>
<li><p><span id="唐轶七-杨炯-2"></span>
唐衢州盈川县令杨炯词学优长，恃才简倨，不容于时。每见朝官，目为「麒麟植」，人问其故，杨曰：「今𫗦乐假弄麒麟者，刻画头角，修饰皮毛，覆之驴上，巡场而走。及脱皮褐，还是驴马。无德而衣朱紫者，与驴覆麟皮何别矣！」《朝野佥载》（《广记》二六五）。又《云仙杂记》九引。《唐才子传》一。</p></li>
<li><p><span id="唐轶七-杨炯-3"></span>
华阴杨炯与绛州王勃、范阳卢照邻、东阳骆宾王，皆以文词知名海内，称为「王杨卢骆」。炯与照邻则可全，而盈川之言为不信矣。张说谓人曰：「杨盈川之文，如悬河注水，酌之不竭，既优于卢，亦不减王。耻居王后则信然，愧在卢前则为误矣。」《大唐新语》八。</p></li>
<li><p><span id="唐轶七-杨炯-4"></span>
见卢照邻<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html#%E5%94%90%E8%BD%B6%E4%B8%83-%E5%8D%A2%E7%85%A7%E9%82%BB-1">1</a>。</p></li>
<li><p><span id="唐轶七-杨炯-5"></span>
见裴行俭<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html#%E5%94%90%E8%BD%B6%E4%B8%83-%E8%A3%B4%E8%A1%8C%E4%BF%AD-1">1</a>。</p></li>
<li><p><span id="唐轶七-杨炯-6"></span>
杨炯初见郑羲真，诵其姪女容华《临镜晓妆》诗，郑大击节。后诵己作数十首，郑皆曰：「不如首作。」炯为之汗背。容华诗曰：「啼鸟惊眠罢，房栊曙色开。凤钗金作缕，鸾镜玉为台。妆似临池出，人疑向月来。自怜方未已，欲去复徘徊。」《林下诗谈》（《瑯嬛记》中）。</p></li>
</ol>
</div>
<div id="杨容华" class="section level2">
<h2>
<span class="header-section-number">58.64</span> 杨容华<a class="anchor" aria-label="anchor" href="#%E6%9D%A8%E5%AE%B9%E5%8D%8E"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶七-杨容华-1"></span>
杨盈川姪女曰容华，幼善属文，尝为《新妆》诗，好事者多传之。诗曰：「宿鸟惊眠罢，房栊乘晓开。凤钗金作缕，鸾镜玉为台。妆似临池出，人疑向月来。自怜终不见，欲去复徘徊。」《朝野佥载》三。</p></li>
<li><p><span id="唐轶七-杨容华-2"></span>
见杨炯<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html#%E5%94%90%E8%BD%B6%E4%B8%83-%E6%9D%A8%E7%82%AF-6">6</a>。</p></li>
</ol>
</div>
<div id="卢照邻" class="section level2">
<h2>
<span class="header-section-number">58.65</span> 卢照邻<a class="anchor" aria-label="anchor" href="#%E5%8D%A2%E7%85%A7%E9%82%BB"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶七-卢照邻-1"></span>
卢照邻字升之，范阳人。弱冠拜邓王府典签，王府书记一以委之。王有书十二车，照邻总披览，略能记忆。后为益州新都县尉，秩满，婆娑于蜀中，放旷诗酒，故世称「王杨卢骆」。照邻闻之曰：「喜居王后，耻在骆前。」时杨之为文，好以古人姓名连用，如「张平子之略谈，陆士衡之所记」，「潘安仁宜其陋矣，仲长统何足知之」。号为「点鬼簿」。骆宾王文好以数对，如「秦地重关一百二，汉家离宫三十六」。时人号为「算博士」。如卢生之文，时人莫能评其得失矣。惜哉，不幸有冉耕之疾，著《幽忧子》以释愤焉。文集二十卷。《朝野佥载》六。《唐诗纪事》七。</p></li>
<li><p><span id="唐轶七-卢照邻-2"></span>
见李元裕<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html#%E5%94%90%E8%BD%B6%E5%9B%9B-%E6%9D%8E%E5%85%83%E8%A3%95-1">1</a>。</p></li>
<li><p><span id="唐轶七-卢照邻-3"></span>
见孙思邈<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html#%E5%94%90%E8%BD%B6%E5%85%AD-%E5%AD%99%E6%80%9D%E9%82%88-1">1</a>。</p></li>
</ol>
</div>
<div id="骆宾王" class="section level2">
<h2>
<span class="header-section-number">58.66</span> 骆宾王<a class="anchor" aria-label="anchor" href="#%E9%AA%86%E5%AE%BE%E7%8E%8B"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶七-骆宾王-1"></span>
宾王七岁咏鹅云：「鹅鹅，曲项向天歌。白毛浮渌水，红掌拨清波。」《唐诗纪事》七。</p></li>
<li><p><span id="唐轶七-骆宾王-2"></span>
裴炎为中书令，时徐敬业欲反，令骆宾王画计，取裴炎同起事。宾王足踏壁，静思食顷，乃为谣曰：「一片火，两片火，绯衣小儿当殿坐。」教炎庄上小儿诵之，并都下童子皆唱。炎乃访学者令解之。召宾王至，数啖以宝物锦绮，皆不言。又赂以音乐、女妓、骏马，亦不语。乃对古忠臣烈士图共观之，见司马宣王，宾王歘然起曰：「此英雄丈夫也。」即说自古大臣执政，多移社稷，炎大喜。宾王曰：「但不知谣谶何如耳。」炎以谣言「片火绯衣」之事白，宾王即下，北面而拜曰：「此真人矣。」遂与敬业等合谋。扬州兵起，炎从内应，书与敬业等合谋。唯有「青鵞」，人有告者，朝廷莫之能解，则天曰：「此『青』字者十二月，『鵞』字者我自与也。」遂诛炎，敬业等寻败。《朝野佥载》五。</p></li>
<li><p><span id="唐轶七-骆宾王-3"></span>
见武皇后<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E6%AD%A6%E7%9A%87%E5%90%8E-15">15</a>。</p></li>
<li><p><span id="唐轶七-骆宾王-4"></span>
明堂主簿骆宾王《帝京篇》曰：「倏忽搏风生羽翼，须臾失浪委泥沙。」宾王后与敬业兴兵扬州，大败，投江而死，此其谶也。《朝野佥载》一。又《广记》一六三引。《唐诗纪事》七。</p></li>
<li><p><span id="唐轶七-骆宾王-5"></span>
宋考功以事累贬黜，后放还，至江南，游灵隐寺。夜月极明，长廊吟行，且为诗曰：「鹫岭郁岧峣，龙宫隐寂寥。」第二联搜奇思，终不如意。有老僧点长明灯，座大禅床，问曰：「少年夜夕久不寐，而吟讽甚苦，何邪？」之问答曰：「弟子业诗，适偶欲题此寺，而兴思不属。」僧曰：「试吟上联。」即吟与听之。再三吟讽，因曰：「何不云『楼观沧海日，门听浙江潮』？」之问愕然，讶其遒丽。又续终篇曰：「桂子月中落，天香云外飘。扪萝登塔远，刳木取泉遥。霜薄花更发，冰轻叶未凋。待人天台路，看余度石桥。」僧所赠句，乃为一篇之警策。迟明更访之，则不复见矣。寺僧有知者，曰：「此骆宾王也。」之问诘之，曰：当敬业之败，与宾王俱逃，捕之不获。将帅虑失大魁，得不测罪，时死者数万人，因求戮类二人者，函首以献。后虽知不死，不敢捕送，故敬业得为衡山僧，年九十余乃卒。出赵鲁《游南岳记》宾王亦落发，徧游名山，至灵隐，以周岁卒。当时虽败，且以匡复为名，故人多护脱之。《本事诗·征异》。又《广记》九一引。《古今诗话》（《诗话总龟》前集一三）。《唐诗纪事》七。《唐才子传》一。　案：《四库全书总目》一四九《骆丞集》提要有辨误之言。</p></li>
<li><p><span id="唐轶七-骆宾王-6"></span>
骆宾王未显时，庸作于杭州梵天寺，终日执役，至夜方休。因凭栏而立，时月色如昼，一老僧苦吟不已，继以永叹，因问之曰：「和尚何不睡去，而冥搜如是？」僧云：「我作梵天寺诗，止得两句，云：『桂子月中落，天香云外飘』。思之切至，竟不能成章，遂太息也。」宾王曰：「我当为汝足成之。」僧云：「尔何人，而敢言诗？」然亦不能抑也。令僧再举前句，即应声曰：「楼观沧海日，门听浙江潮。」僧大奇之。《五总志》。</p></li>
<li><p><span id="唐轶七-骆宾王-7"></span>
见卢照邻<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html#%E5%94%90%E8%BD%B6%E4%B8%83-%E5%8D%A2%E7%85%A7%E9%82%BB-1">1</a>。</p></li>
</ol>
</div>
<div id="杜易简" class="section level2">
<h2>
<span class="header-section-number">58.67</span> 杜易简<a class="anchor" aria-label="anchor" href="#%E6%9D%9C%E6%98%93%E7%AE%80"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-杜易简-1"></span>
唐格辅元拜监察，迁殿中，充使。次龙门遇盗，行装都尽，袒被而坐。监察御史杜易简戏咏之曰：「有耻宿龙门，精彩先瞰浑。眼瘦呈近店，睡响彻遥林。捋囊将旧识，掣被异新婚。谁言骢马使，翻作蛰熊蹲。」《御史台记》（《广记》二五五）。</li>
</ol>
</div>
<div id="郭齐宗" class="section level2">
<h2>
<span class="header-section-number">58.68</span> 郭齐宗<a class="anchor" aria-label="anchor" href="#%E9%83%AD%E9%BD%90%E5%AE%97"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-郭齐宗-1"></span>
高宗问：「兵书所云『天阵、地阵、人阵』，各何谓也？」员半千越次对曰：「臣覩载籍，此事多矣。或谓天阵，星宿孤虚也。地阵，山川向背也。人阵，编伍弥缝也。」郭齐宗对曰：「以臣愚见则不然。夫师出以义，有若时雨；得天阵也。兵在足食足兵，且耕且战，得地之利，此地阵也。卒乘轻利，将帅和睦，此人阵也。若用兵，使三者去一，其何以战？」高宗嗟赏之，擢拜左衞胄曹也。《卢氏杂说》（《广记》一八九）。参看员半千1。</li>
</ol>
</div>
<div id="辛弘智-罗道琮" class="section level2">
<h2>
<span class="header-section-number">58.69</span> 辛弘智　罗道琮<a class="anchor" aria-label="anchor" href="#%E8%BE%9B%E5%BC%98%E6%99%BA-%E7%BD%97%E9%81%93%E7%90%AE"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-辛弘智-1"></span> <span id="唐轶七-罗道琮-1"></span>
国子进士辛弘智诗云：「君为河边草，逢春心剩生。妾如堂上镜，得照始分明。」同房学士常定宗为改「始」字为「转」字，遂争此诗，皆云我作。乃下牒见博士，罗为宗判云：「昔五字定表，以理切称奇；今一言竞诗，取词多为主。诗归弘智，『转』还定宗。以状牒知，任为公验。」《朝野佥载》二。《唐诗纪事》三五。　案：罗为宗，《唐诗纪事》作「罗道琮」。新、旧《唐书》有《罗道琮传》。</li>
</ol>
</div>
<div id="胡楚宾" class="section level2">
<h2>
<span class="header-section-number">58.70</span> 胡楚宾<a class="anchor" aria-label="anchor" href="#%E8%83%A1%E6%A5%9A%E5%AE%BE"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-胡楚宾-1"></span>
见唐高宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E9%AB%98%E5%AE%97-23">23</a>。</li>
</ol>
</div>
<div id="赵武盖" class="section level2">
<h2>
<span class="header-section-number">58.71</span> 赵武盖<a class="anchor" aria-label="anchor" href="#%E8%B5%B5%E6%AD%A6%E7%9B%96"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-赵武盖-1"></span>
赵武盖少孤，生于河右，遂狎弋猎，获鲜禽以膳其母。母勉之以学，武盖不从，母歔欷谓曰：「汝不习典坟，而肆情畋猎，吾无望矣。」不御所膳。感激而学焉，数年博通经史，进士擢第，侍御史。著《河西人物志》，有集行于代。《大唐新语》一二。　案：赵武盖，新、旧《唐书·赵彦昭传》作「赵武孟」，《新唐书·宰相世系表》同《大唐新语》。</li>
</ol>
</div>
<div id="裴元质" class="section level2">
<h2>
<span class="header-section-number">58.72</span> 裴元质<a class="anchor" aria-label="anchor" href="#%E8%A3%B4%E5%85%83%E8%B4%A8"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-裴元质-1"></span>
河东裴元质初举进士，明朝唱策，夜梦一狗从窦出，挽弓射之，其箭遂撆。以为不祥，问曹良史，曰：「吾往唱策之夜，亦为此梦。梦神为吾解之曰：狗者，第字头也；弓，第字身也；箭者，第竖也；有撆为第也。」寻而唱第，果如梦焉。《朝野佥载》三。</li>
</ol>
</div>
<div id="高正臣" class="section level2">
<h2>
<span class="header-section-number">58.73</span> 高正臣<a class="anchor" aria-label="anchor" href="#%E9%AB%98%E6%AD%A3%E8%87%A3"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-高正臣-1"></span>
高正臣，广平人，官至衞尉卿。习右军之法。睿宗爱其书。张怀瓘之先，与高有旧，朝士就高乞书，或凭书之。高尝为人书十五纸，张乃戏换其五纸，又令示高，再看不悟。客曰：「有人换公书。」高笑曰：「必是张公也。」乃详观之，得其三纸。客曰：「犹有在。」高又观之，竟不能辨。高尝许人书一屏障，逾时未获，其人乃出使淮南，临别，大怅惋。高曰：「正臣故人在申州，正与仆书一类，公可便往求之。」遂立申此意。陆柬之尝为高书告身，高常嫌之，不将入秩。后为鼠所伤，乃持示张公曰：「此鼠甚解正臣意。」风调不合，一至于此。正臣隶行草入能。《书断》（《广记》二〇八）。又《法书要录》九、《御览》七四八引。《书小史》九。</li>
</ol>
</div>
<div id="潘师正" class="section level2">
<h2>
<span class="header-section-number">58.74</span> 潘师正<a class="anchor" aria-label="anchor" href="#%E6%BD%98%E5%B8%88%E6%AD%A3"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-潘师正-1"></span>
唐高宗幸嵩山，至逍遥谷，见室中大瓠，问潘师正，字子真，答曰：「中有青，昔西城王君以南烛草为之，服食得道。」上乃命道士叶法善往江东造青饭。《海录碎事》八下，又一三下。</li>
</ol>
</div>
<div id="田游岩" class="section level2">
<h2>
<span class="header-section-number">58.75</span> 田游岩<a class="anchor" aria-label="anchor" href="#%E7%94%B0%E6%B8%B8%E5%B2%A9"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶七-田游岩-1"></span>
唐田游岩初以儒学累征不起，侍其母隐嵩山。甘露中，中宗幸中岳，因访其居，游岩出拜。诏命中书侍郎薛元超入问其母。御题其门曰「隐士田游岩宅」。征拜弘文学士。《翰林盛事》（《广记》二〇二）。　案：据两《唐书》，此为高宗时事。</p></li>
<li><p><span id="唐轶七-田游岩-2"></span>
唐隐君子田游岩，一日冬晴，就汤泉沐发，风于朝晖之下，适所亲者至，曰：「高年岂不自爱，而草草若是耶？」游岩笑而答曰：「天梳日帽，他复何需？」《清异录》上。</p></li>
</ol>
</div>
<div id="李-荣" class="section level2">
<h2>
<span class="header-section-number">58.76</span> 李　荣<a class="anchor" aria-label="anchor" href="#%E6%9D%8E-%E8%8D%A3"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶七-李荣-1"></span>
京城流俗，僧、道常争二教优劣，递相非斥。总章中兴善寺为火灾所焚，尊像荡尽。东明观道士李荣因咏之曰：「道善何曾善，云兴遂不兴。如来烧亦尽，唯有一群僧。」时人虽赏荣诗，然声称从此而减。《大唐新语》一三。</p></li>
<li><p><span id="唐轶七-李荣-2"></span>
唐有僧法轨，形容短小，于寺开讲。李荣往共论议，往复数番。僧有旧作诗咏荣，于高座上诵之云：「姓李应须李，言荣又不荣。」此僧未及得道下句，李荣应声接曰：「身长三尺半，头毛犹未生。」四座欢喜，伏其辩捷。《启颜录》（《广记》二四八）。又《诗话总龟》前集四一引。</p></li>
</ol>
</div>
<div id="僧-伽" class="section level2">
<h2>
<span class="header-section-number">58.77</span> 僧　伽<a class="anchor" aria-label="anchor" href="#%E5%83%A7-%E4%BC%BD"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶七-僧伽-1"></span>
僧伽大师，西域人也，俗姓何氏。唐龙朔初来游北土，隶名于楚州龙兴寺。后于泗州临淮县信义坊乞地施标，将建伽蓝，于其标下掘得古香积寺铭记，并金像一躯，上有普照王佛字，遂建寺焉。唐景龙二年，中宗皇帝遣使迎师，入内道场，尊为国师。寻出居荐福寺。常独处一室，而其顶有一穴，恒以絮塞之。夜则去絮，香从顶穴中出，烟气满房，非常芬馥。及晓，香还入顶穴中，又以絮塞之。师常濯足，人取其水饮之，痼疾皆愈。一日，中宗于内殿语师曰：「京畿无雨，已是数月，愿师慈悲，解朕忧迫。」师乃将瓶水泛洒，俄顷阴云骤起，甘雨大降。中宗大喜，诏赐所修寺额，以临淮寺为名。师请以普照王寺为名，盖欲依金像上字也。中宗以「照」字是天后庙讳，乃改为普光王寺，仍御笔亲书其额以赐焉。至景龙四年三月二日，于长安荐福寺端坐而终。本传及《纪闻录》（《广记》九六）。</p></li>
<li><p><span id="唐轶七-僧伽-2"></span>
僧伽，龙朔中游江淮间，其迹甚异。有问之曰：「汝何姓？」答曰：「姓何。」又问：「何国人？」答曰：「何国人。」唐李邕作碑，不晓其言，乃书传曰：「大师姓何，何国人。」此正所谓对痴人说梦耳，李邕遂以梦为真，真痴绝也。僧赞宁以其传编入僧史，又从而解之曰：「其言姓何，亦犹僧会本康居国人，便命为康僧会。详何国在碎叶东北，是碎叶国附庸耳。」此又梦中说梦，可掩卷一笑。《冷斋夜话》九。</p></li>
</ol>
</div>
<div id="高崔巍" class="section level2">
<h2>
<span class="header-section-number">58.78</span> 高崔巍<a class="anchor" aria-label="anchor" href="#%E9%AB%98%E5%B4%94%E5%B7%8D"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-高崔巍-1"></span>
敬宗时，高崔巍喜弄痴。大帝令给使捺头向水下，良久，出而笑之。帝问，曰：「见屈原，云：『我逢楚怀王无道，乃沈汨罗水。汝逢圣明主，何为来？』」帝大笑，赐物百段。《朝野佥载》六。又《酉阳杂俎》续集卷四、《广记》二四九引。《群居解颐》（张本《说郛》三二、陶本《说郛》二四）。　案：「大帝」，《广记》作「太宗」。「敬宗时」三字，唯《朝野佥载》有，与文中「大帝」不合，当为衍文。</li>
</ol>
</div>
<div id="秦鸣鹤" class="section level2">
<h2>
<span class="header-section-number">58.79</span> 秦鸣鹤<a class="anchor" aria-label="anchor" href="#%E7%A7%A6%E9%B8%A3%E9%B9%A4"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-秦鸣鹤-1"></span>
见唐高宗<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html#%E5%94%90%E8%BD%B6%E4%B8%80-%E5%94%90%E9%AB%98%E5%AE%97-18">18</a>。</li>
</ol>
</div>
<div id="薛眘惑" class="section level2">
<h2>
<span class="header-section-number">58.80</span> 薛眘惑<a class="anchor" aria-label="anchor" href="#%E8%96%9B%E7%9C%98%E6%83%91"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-薛眘惑-1"></span>
薛眘惑者，善投壶，龙跃隼飞，矫无遗箭。置壶于背后，却反矢以投之，百发百中。《朝野佥载》六。《唐诗纪事》五。</li>
</ol>
</div>
<div id="宋令文" class="section level2">
<h2>
<span class="header-section-number">58.81</span> 宋令文<a class="anchor" aria-label="anchor" href="#%E5%AE%8B%E4%BB%A4%E6%96%87"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶七-宋令文-1"></span>
宋令文者，有神力。禅定寺有牛触人，莫之敢近，筑围以阑之。令文怪其故，遂袒褐而入。牛竦角向前，令文接两角拔之，应手而倒，颈骨皆折而死。又以五指撮碓觜壁上书，得四十字诗。为太学生，以一手挟讲堂柱起，以同房生衣于柱下压之。许重设酒，乃为之出。令文有三子：长之问，有文誉；次之逊，善书；次之悌，有勇力。之悌后左降朱鸢，会贼破驩州，以之悌为总管击之。募壮士，得八人。之悌身长八尺，被重甲，直前大叫曰：「獠贼，动即死。」贼七百人一时俱剉，大破之。《朝野佥载》六。</p></li>
<li><p><span id="唐轶七-宋令文-2"></span>
宋令文，河南陕人，官至左衞中郎将。奇姿伟丽，身有三绝，曰书、画、力。尤于书，备兼诸体，偏意在草，甚欲究能。翰简翩翩，甚得书之媚趣。《书断》（《法书要录》九）。又《御览》七四八引。《书小史》九。</p></li>
</ol>
</div>
<div id="彭博通" class="section level2">
<h2>
<span class="header-section-number">58.82</span> 彭博通<a class="anchor" aria-label="anchor" href="#%E5%BD%AD%E5%8D%9A%E9%80%9A"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶七-彭博通-1"></span>
彭博通者，河间人也，身长八尺。曾于讲堂堦上临堦而立，取鞋一以臂夹，令有力者后拔之，鞋底中断，博通脚终不移。牛驾车正走，博通倒曳车尾，却行数十步，横拔车辙深二尺余，皆纵横破裂。曾游瓜埠，江有急风张帆，博通捉尾缆挽之，不进。《朝野佥载》六。</p></li>
<li><p><span id="唐轶七-彭博通-2"></span>
唐彭先觉叔祖博通膂力绝伦，尝于长安与壮士魏弘哲、宋令文、冯师本角力，博通坚卧，命三人夺其枕，三人力极，床脚尽折，而枕不动。观者逾主人垣墙，屋宇尽坏，名动京师。尝与家君同饮，会暝，独持两床降阶，就月于庭，酒俎之类，略无倾泻矣。《御史台记》（《广记》一九二）。</p></li>
</ol>
</div>
<div id="张公艺" class="section level2">
<h2>
<span class="header-section-number">58.83</span> 张公艺<a class="anchor" aria-label="anchor" href="#%E5%BC%A0%E5%85%AC%E8%89%BA"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-张公艺-1"></span>
唐初张公艺九世同居，高宗东封过其家，问之：「何以致然？」公艺执笔，唯书百余「忍」字，余无他言。遂旌表其门。《独异志》中。</li>
</ol>
</div>
<div id="邹凤炽" class="section level2">
<h2>
<span class="header-section-number">58.84</span> 邹凤炽<a class="anchor" aria-label="anchor" href="#%E9%82%B9%E5%87%A4%E7%82%BD"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶七-邹凤炽-1"></span>
邹骆驼，长安人。先贫，常以小车推蒸饼卖之。每胜业坊角有伏砖，车触之即翻，尘土涴其饼，驼苦之。乃将镢㔉去十余砖，下有瓷瓮，容五斛许，开看，有金数斗，于是巨富。其子昉，与萧佺交厚，时人语曰：「萧佺驸马子，邹昉骆驼儿。非关道德合，只为钱相知。」《朝野佥载》五。又《广记》四〇〇引。</p></li>
<li><p><span id="唐轶七-邹凤炽-2"></span>
西京怀德坊南门之东，有富商邹凤炽，肩高背曲，有似骆𫘞，时人号为邹骆𫘞。其家巨富，金宝不可胜计，常与朝贵游，邸店园宅，遍满海内，四方物尽为所收，虽古之猗白，不是过也。其家男女婢仆，锦衣玉食，服用器物，皆一时惊异。尝因嫁女，邀请朝士往临礼席，宾客数千，夜拟供帐，备极华丽。及女郎将出，侍婢围遶，绮罗珠翠，垂钗曳履，尤艳丽者，至数百人。众皆愕然，不知孰是新妇矣。又尝谒见高宗，请市终南山中树，估绢一匹，自云：「山树虽尽，臣绢未竭。」事虽不行，终为天下所诵。后犯事流瓜州，会赦还。及卒，子孙穷匮。《西京记》（《广记》四九五）。《两京新记》三。《桂苑丛谈·史遗》。《实宾录》八。</p></li>
</ol>
</div>
<div id="刘龙子" class="section level2">
<h2>
<span class="header-section-number">58.85</span> 刘龙子<a class="anchor" aria-label="anchor" href="#%E5%88%98%E9%BE%99%E5%AD%90"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-刘龙子-1"></span>
高宗时，有刘龙子妖言惑众。作一金龙头藏袖中，以羊肠盛蜜水绕系之。每相聚出龙头，言圣龙吐水，饮之百病皆差。遂转羊肠，水于龙口中出，与人饮之，皆罔云病愈，施舍无数。遂起逆谋，事发逃走，捕访久之擒获，斩之于市，并其党十余人。《朝野佥载》三。</li>
</ol>
</div>
<div id="白铁余" class="section level2">
<h2>
<span class="header-section-number">58.86</span> 白铁余<a class="anchor" aria-label="anchor" href="#%E7%99%BD%E9%93%81%E4%BD%99"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-白铁余-1"></span>
白铁余者，延州稽胡也，左道惑众。先于深山中埋一金铜像于柏树之下，经数年，草生其上。绐乡人曰：「吾昨夜山下过，每见佛光。」大设斋，卜吉日以出圣佛。及期，集数百人，命于非所藏处𣃁，不得。乃劝曰：「诸公不至诚布施，佛不可见。」由是男女争布施者百余万。更于埋处𣃁之，得金铜像。乡人以为圣，远近传之，莫不欲见。乃宣言曰：「见圣佛者，百病即愈。」左侧数百里，老小士女皆就之。乃以绯紫红黄绫为袋数十重盛像，人聚观者，去一重一回布施，收千端乃见像。如此矫伪一二年，乡人归伏，遂作乱，自号光王，署置官职，杀长吏，数年为患。命将军程务挺斩之。《朝野佥载》三。又《广记》二三八引。</li>
</ol>
</div>
<div id="秦令言" class="section level2">
<h2>
<span class="header-section-number">58.87</span> 秦令言<a class="anchor" aria-label="anchor" href="#%E7%A7%A6%E4%BB%A4%E8%A8%80"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-秦令言-1"></span>
龙朔二年十月，秦令言新除监察御史，推雒州长史许力士子犯法。使还，将奏，诸御史谓曰：「未经奏事，宜习之。」笑曰：「由来所便。」问作手状，又都不晓。及奏，不称臣。上问：「力士知否？」对曰：「许长史不知。」上曰：「对朕犹唤许长史，岂能推事？」令法官重推。令言免官。《唐会要》六二。</li>
</ol>
</div>
<div id="张玄靖" class="section level2">
<h2>
<span class="header-section-number">58.88</span> 张玄靖<a class="anchor" aria-label="anchor" href="#%E5%BC%A0%E7%8E%84%E9%9D%96"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-张玄靖-1"></span>
唐张玄靖，陕人也，自左衞仓曹拜监察。性非敦厚，因附会慕容宝节而迁。时有两张监察，号玄靖为小张。初入台，呼同列长年为兄。及选殿中，则不复兄矣。宝节既诛，颇不自安，复呼旧列为兄。监察杜文范因使还，会郑仁恭方出使，问台中事意，恭答曰：「宝节败后，小张复呼我曹为兄矣。」时人以为谈笑。《御史台记》（《广记》二五九）。</li>
</ol>
</div>
<div id="张由古" class="section level2">
<h2>
<span class="header-section-number">58.89</span> 张由古<a class="anchor" aria-label="anchor" href="#%E5%BC%A0%E7%94%B1%E5%8F%A4"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶七-张由古-1"></span>
张由古有吏才而无学术，累历台省。尝于众中叹班固大才，文章不入《文选》。或谓之曰：「《两都赋》、《燕山铭》、《典引》等并入《文选》，何为言无？」由古曰：「此并班孟坚文章，何关班固事！」闻者掩口而笑。又谓同官曰：「昨买得《王僧襦集》，大有道理。」杜文范知其误，应声曰：「文范亦买得《张佛袍集》，胜于僧襦远矣。」由古竟不之觉。仕进者可不勉欤！《大唐新语》一一。又《广记》二五八引。《两京杂记》（《类说》四）。　案：《广记》所引《大唐新语》又载别事，原书无。见下条。</p></li>
<li><p><span id="唐轶七-张由古-2"></span>
〔张由古〕累迁司计员外，以罪放于庭州。时中书令许敬宗综理诏狱，帖召之。由古喜，至则为所责，惧而手战，笏坠于地，口不能言。初，为殿中正班，以尚书郎有错立者，谓引驾曰：「员外郎小儿难共语，可鼻冲上打。」朝士鄙之。《大唐新语》（《广记》二五八）。《唐会要》六二。</p></li>
</ol>
</div>
<div id="杜文范" class="section level2">
<h2>
<span class="header-section-number">58.90</span> 杜文范<a class="anchor" aria-label="anchor" href="#%E6%9D%9C%E6%96%87%E8%8C%83"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶七-杜文范-1"></span>
唐杜文范，襄阳人也。自长安尉应举，擢第，拜监察御史。选殿中，授刑部员外，以承务郎特授西台舍人。先时与高上智俱任殿中，为侍御史张由古、宋之顺所排蹙，与上智迁员外。既五旬，由古、之顺方入省，文范众中谓之曰：「张、宋二侍御俱是俊才。」由古问之，答曰：「若非俊才，那得五十日骑士牛，趁及殿中。」举众欢笑。《御史台记》（《广记》二五四）。</p></li>
<li><p><span id="唐轶七-杜文范-2"></span>
见张由古<a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html#%E5%94%90%E8%BD%B6%E4%B8%83-%E5%BC%A0%E7%94%B1%E5%8F%A4-1">1</a>。</p></li>
</ol>
</div>
<div id="张怀庆" class="section level2">
<h2>
<span class="header-section-number">58.91</span> 张怀庆<a class="anchor" aria-label="anchor" href="#%E5%BC%A0%E6%80%80%E5%BA%86"><i class="fas fa-link"></i></a>
</h2>
<ol style="list-style-type: decimal">
<li><p><span id="唐轶七-张怀庆-1"></span>
李义府尝赋诗曰：「镂月成歌扇，裁云作舞衣。自怜廻雪影，好取洛川归。」有枣强尉张怀庆，好偷名士文章，乃为诗曰：「生情镂月成歌扇，出意裁云作舞衣。照镜自怜廻雪影，时来好取洛川归。」人谓之谚曰：「活剥王昌龄，生吞郭正一。」《大唐新语》一三。又《广记》二六〇引。《诗话总龟》前集四一。</p></li>
<li><p><span id="唐轶七-张怀庆-2"></span>
唐张狗儿亦名怀庆，爱偷人文章。与冀州枣强尉。才士制述，多翻用之。时为之语曰：「活剥张昌龄，生吞郭正一。」谅不诬也。《朝野佥载》（张本《说郛》二、《后村诗话》续集）。</p></li>
</ol>
</div>
<div id="曲崇裕" class="section level2">
<h2>
<span class="header-section-number">58.92</span> 曲崇裕<a class="anchor" aria-label="anchor" href="#%E6%9B%B2%E5%B4%87%E8%A3%95"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-曲崇裕-1"></span>
冀州参军曲崇裕送司功入京诗云：「崇裕有幸会，得遇明流行。司士向京去，旷野哭声哀。」司功曰：「大才士。先生其谁？」曰：「吴儿博士教此声韵。」司功曰：「师明弟子哲。」《朝野佥载》二。</li>
</ol>
</div>
<div id="裴-聿" class="section level2">
<h2>
<span class="header-section-number">58.93</span> 裴　聿<a class="anchor" aria-label="anchor" href="#%E8%A3%B4-%E8%81%BF"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-裴聿-1"></span>
滕王为隆州刺史，多不法，参军裴聿谏之止，王怒，令左右掴搨。他日，聿入计，具诉于帝，问聿：「曾被几搨？」聿曰：「前后八搨。」即令迁阶。聿归，叹曰：「何其命薄，若言九搨，当入五品矣。」闻者哂之，号「八搨将军」。《朝野佥载》（《绀珠集》三）。</li>
</ol>
</div>
<div id="夏侯彪" class="section level2">
<h2>
<span class="header-section-number">58.94</span> 夏侯彪<a class="anchor" aria-label="anchor" href="#%E5%A4%8F%E4%BE%AF%E5%BD%AA"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-夏侯彪-1"></span>
夏侯彪夏月食饮，生虫在下，未曾沥口。尝送客出门，奴盗食脔肉。彪还觉之，大怒，乃捉蝇与食，令呕出之。《朝野佥载》一。</li>
</ol>
</div>
<div id="夏侯彪之" class="section level2">
<h2>
<span class="header-section-number">58.95</span> 夏侯彪之<a class="anchor" aria-label="anchor" href="#%E5%A4%8F%E4%BE%AF%E5%BD%AA%E4%B9%8B"><i class="fas fa-link"></i></a>
</h2>
<ol style="list-style-type: decimal">
<li>
<span id="唐轶七-夏侯彪之-1"></span>
益州新昌县令夏侯彪之初下车，问里正曰：「鸡卵一钱几颗？」曰：「三颗。」彪之乃遣取十千钱，令买三万颗，谓里正曰：「未须要，且寄母鸡抱之，遂成三万头鸡。经数月长成，令县吏与我卖；一鸡三十钱，半年之间成三十万。」又问：「竹笋一钱几茎？」曰：「五茎。」又取十千钱付之，买得五万茎，谓里正曰：「吾未须要笋，且向林中养之。至秋竹成，一茎十钱，成五十万。」其贪鄙不道皆类此。《朝野佥载》三。又《广记》二四三引。</li>
</ol>
</div>
</div>
  <div class="chapter-nav">
<div class="prev"><a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html"><span class="header-section-number">57</span> 唐人轶事汇编卷六</a></div>
<div class="next"><a href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB-1.html"><span class="header-section-number">59</span> 唐人轶事汇编卷八</a></div>
</div></main><div class="col-md-3 col-lg-2 d-none d-md-block sidebar sidebar-chapter">
    <nav id="toc" data-toggle="toc" aria-label="On this page"><h2>On this page</h2>
      <ul class="nav navbar-nav">
<li><a class="nav-link" href="#%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83"><span class="header-section-number">58</span> 唐人轶事汇编卷七</a></li>
<li><a class="nav-link" href="#%E8%A4%9A%E9%81%82%E8%89%AF"><span class="header-section-number">58.1</span> 褚遂良</a></li>
<li><a class="nav-link" href="#%E6%9D%A5-%E6%B5%8E"><span class="header-section-number">58.2</span> 来　济</a></li>
<li><a class="nav-link" href="#%E6%9D%A5-%E6%81%92"><span class="header-section-number">58.3</span> 来　恒</a></li>
<li><a class="nav-link" href="#%E4%B8%8A%E5%AE%98%E4%BB%AA"><span class="header-section-number">58.4</span> 上官仪</a></li>
<li><a class="nav-link" href="#%E8%AE%B8%E6%95%AC%E5%AE%97"><span class="header-section-number">58.5</span> 许敬宗</a></li>
<li><a class="nav-link" href="#%E6%9D%8E%E4%B9%89%E5%BA%9C"><span class="header-section-number">58.6</span> 李义府</a></li>
<li><a class="nav-link" href="#%E6%9D%9C%E6%AD%A3%E4%BC%A6"><span class="header-section-number">58.7</span> 杜正伦</a></li>
<li><a class="nav-link" href="#%E5%8D%A2%E6%89%BF%E5%BA%86"><span class="header-section-number">58.8</span> 卢承庆</a></li>
<li><a class="nav-link" href="#%E7%AA%A6%E5%BE%B7%E7%8E%84"><span class="header-section-number">58.9</span> 窦德玄</a></li>
<li><a class="nav-link" href="#%E6%9D%8E%E6%95%AC%E7%8E%84"><span class="header-section-number">58.10</span> 李敬玄</a></li>
<li><a class="nav-link" href="#%E6%88%B4%E8%87%B3%E5%BE%B7"><span class="header-section-number">58.11</span> 戴至德</a></li>
<li><a class="nav-link" href="#%E6%9D%A8%E5%BC%98%E6%AD%A6"><span class="header-section-number">58.12</span> 杨弘武</a></li>
<li><a class="nav-link" href="#%E6%9D%8E%E4%B9%89%E7%90%B0"><span class="header-section-number">58.13</span> 李义琰</a></li>
<li><a class="nav-link" href="#%E6%9D%8E%E4%B9%89%E7%90%9B"><span class="header-section-number">58.14</span> 李义琛</a></li>
<li><a class="nav-link" href="#%E5%AD%99%E5%A4%84%E7%BA%A6"><span class="header-section-number">58.15</span> 孙处约</a></li>
<li><a class="nav-link" href="#%E9%AB%98%E6%99%BA%E5%91%A8"><span class="header-section-number">58.16</span> 高智周</a></li>
<li><a class="nav-link" href="#%E9%83%9D%E5%A4%84%E4%BF%8A"><span class="header-section-number">58.17</span> 郝处俊</a></li>
<li><a class="nav-link" href="#%E8%96%9B%E5%85%83%E8%B6%85"><span class="header-section-number">58.18</span> 薛元超</a></li>
<li><a class="nav-link" href="#%E6%9D%8E%E5%AE%89%E6%9C%9F"><span class="header-section-number">58.19</span> 李安期</a></li>
<li><a class="nav-link" href="#%E5%BC%A0%E6%96%87%E7%93%98"><span class="header-section-number">58.20</span> 张文瓘</a></li>
<li><a class="nav-link" href="#%E5%BC%A0%E6%96%87%E6%94%B6"><span class="header-section-number">58.21</span> 张文收</a></li>
<li><a class="nav-link" href="#%E9%83%AD%E6%AD%A3%E4%B8%80"><span class="header-section-number">58.22</span> 郭正一</a></li>
<li><a class="nav-link" href="#%E4%B9%90%E5%BD%A6%E7%8E%AE-%E7%AA%A6%E6%99%93"><span class="header-section-number">58.23</span> 乐彦玮　窦晓</a></li>
<li><a class="nav-link" href="#%E8%96%9B%E4%BB%81%E8%B4%B5"><span class="header-section-number">58.24</span> 薛仁贵</a></li>
<li><a class="nav-link" href="#%E5%88%98%E4%BB%81%E8%BD%A8"><span class="header-section-number">58.25</span> 刘仁轨</a></li>
<li><a class="nav-link" href="#%E8%A3%B4%E8%A1%8C%E4%BF%AD"><span class="header-section-number">58.26</span> 裴行俭</a></li>
<li><a class="nav-link" href="#%E9%BB%91%E9%BD%BF%E5%B8%B8%E4%B9%8B"><span class="header-section-number">58.27</span> 黑齿常之</a></li>
<li><a class="nav-link" href="#%E7%8E%8B%E6%96%B9%E7%BF%BC"><span class="header-section-number">58.28</span> 王方翼</a></li>
<li><a class="nav-link" href="#%E7%8E%8B%E4%B9%89%E6%96%B9"><span class="header-section-number">58.29</span> 王义方</a></li>
<li><a class="nav-link" href="#%E9%9F%A6-%E6%9C%BA"><span class="header-section-number">58.30</span> 韦　机</a></li>
<li><a class="nav-link" href="#%E9%9F%A6%E4%BB%81%E7%BA%A6"><span class="header-section-number">58.31</span> 韦仁约</a></li>
<li><a class="nav-link" href="#%E8%83%A1%E5%85%83%E8%8C%83"><span class="header-section-number">58.32</span> 胡元范</a></li>
<li><a class="nav-link" href="#%E8%B4%BE%E8%A8%80%E5%BF%A0"><span class="header-section-number">58.33</span> 贾言忠</a></li>
<li><a class="nav-link" href="#%E7%8E%8B%E6%9C%AC%E7%AB%8B"><span class="header-section-number">58.34</span> 王本立</a></li>
<li><a class="nav-link" href="#%E6%B1%B2-%E5%B8%88"><span class="header-section-number">58.35</span> 汲　师</a></li>
<li><a class="nav-link" href="#%E6%9D%A8%E5%BE%B7%E8%A3%94"><span class="header-section-number">58.36</span> 杨德裔</a></li>
<li><a class="nav-link" href="#%E9%9F%A9%E6%80%9D%E5%BD%A6"><span class="header-section-number">58.37</span> 韩思彦</a></li>
<li><a class="nav-link" href="#%E8%B5%B5%E4%BB%81%E6%81%AD"><span class="header-section-number">58.38</span> 赵仁恭</a></li>
<li><a class="nav-link" href="#%E8%A2%81%E5%88%A9%E8%B4%9E"><span class="header-section-number">58.39</span> 袁利贞</a></li>
<li><a class="nav-link" href="#%E6%9D%A8%E6%80%9D%E7%8E%84"><span class="header-section-number">58.40</span> 杨思玄</a></li>
<li><a class="nav-link" href="#%E9%A9%AC-%E8%BD%BD"><span class="header-section-number">58.41</span> 马　载</a></li>
<li><a class="nav-link" href="#%E8%AE%B8%E9%92%A6%E6%98%8E"><span class="header-section-number">58.42</span> 许钦明</a></li>
<li><a class="nav-link" href="#%E9%AD%8F%E5%85%8B%E5%B7%B1"><span class="header-section-number">58.43</span> 魏克己</a></li>
<li><a class="nav-link" href="#%E9%82%93%E7%8E%84%E6%8C%BA"><span class="header-section-number">58.44</span> 邓玄挺</a></li>
<li><a class="nav-link" href="#%E8%91%A3%E6%80%9D%E6%81%AD"><span class="header-section-number">58.45</span> 董思恭</a></li>
<li><a class="nav-link" href="#%E8%B5%B5%E5%BC%98%E6%99%BA"><span class="header-section-number">58.46</span> 赵弘智</a></li>
<li><a class="nav-link" href="#%E9%82%A2%E6%96%87%E4%BC%9F"><span class="header-section-number">58.47</span> 邢文伟</a></li>
<li><a class="nav-link" href="#%E5%88%98%E5%AE%A1%E7%A4%BC-%E5%88%98%E6%98%93%E4%BB%8E"><span class="header-section-number">58.48</span> 刘审礼　刘易从</a></li>
<li><a class="nav-link" href="#%E8%A3%B4%E6%95%AC%E5%BD%9D"><span class="header-section-number">58.49</span> 裴敬彝</a></li>
<li><a class="nav-link" href="#%E5%85%83%E4%B8%87%E9%A1%B7"><span class="header-section-number">58.50</span> 元万顷</a></li>
<li><a class="nav-link" href="#%E8%96%9B%E5%85%8B%E6%9E%84-%E8%96%9B%E7%93%98"><span class="header-section-number">58.51</span> 薛克构　薛瓘</a></li>
<li><a class="nav-link" href="#%E6%9D%8E-%E6%99%A6"><span class="header-section-number">58.52</span> 李　晦</a></li>
<li><a class="nav-link" href="#%E7%94%B0%E4%BB%81%E4%BC%9A"><span class="header-section-number">58.53</span> 田仁会</a></li>
<li><a class="nav-link" href="#%E6%9D%83%E6%80%80%E6%81%A9"><span class="header-section-number">58.54</span> 权怀恩</a></li>
<li><a class="nav-link" href="#%E6%9D%A8%E5%BE%B7%E5%B9%B2"><span class="header-section-number">58.55</span> 杨德干</a></li>
<li><a class="nav-link" href="#%E6%9D%8E-%E5%A4%87"><span class="header-section-number">58.56</span> 李　备</a></li>
<li><a class="nav-link" href="#%E5%BC%A0%E6%9D%BE%E5%AF%BF"><span class="header-section-number">58.57</span> 张松寿</a></li>
<li><a class="nav-link" href="#%E9%AD%8F-%E6%98%B6"><span class="header-section-number">58.58</span> 魏　昶</a></li>
<li><a class="nav-link" href="#%E8%A3%B4%E7%90%B0%E4%B9%8B"><span class="header-section-number">58.59</span> 裴琰之</a></li>
<li><a class="nav-link" href="#%E7%8E%8B%E7%A6%8F%E7%95%A4"><span class="header-section-number">58.60</span> 王福畤</a></li>
<li><a class="nav-link" href="#%E7%8E%8B-%E5%8B%AE"><span class="header-section-number">58.61</span> 王　勮</a></li>
<li><a class="nav-link" href="#%E7%8E%8B-%E5%8B%83"><span class="header-section-number">58.62</span> 王　勃</a></li>
<li><a class="nav-link" href="#%E6%9D%A8-%E7%82%AF"><span class="header-section-number">58.63</span> 杨　炯</a></li>
<li><a class="nav-link" href="#%E6%9D%A8%E5%AE%B9%E5%8D%8E"><span class="header-section-number">58.64</span> 杨容华</a></li>
<li><a class="nav-link" href="#%E5%8D%A2%E7%85%A7%E9%82%BB"><span class="header-section-number">58.65</span> 卢照邻</a></li>
<li><a class="nav-link" href="#%E9%AA%86%E5%AE%BE%E7%8E%8B"><span class="header-section-number">58.66</span> 骆宾王</a></li>
<li><a class="nav-link" href="#%E6%9D%9C%E6%98%93%E7%AE%80"><span class="header-section-number">58.67</span> 杜易简</a></li>
<li><a class="nav-link" href="#%E9%83%AD%E9%BD%90%E5%AE%97"><span class="header-section-number">58.68</span> 郭齐宗</a></li>
<li><a class="nav-link" href="#%E8%BE%9B%E5%BC%98%E6%99%BA-%E7%BD%97%E9%81%93%E7%90%AE"><span class="header-section-number">58.69</span> 辛弘智　罗道琮</a></li>
<li><a class="nav-link" href="#%E8%83%A1%E6%A5%9A%E5%AE%BE"><span class="header-section-number">58.70</span> 胡楚宾</a></li>
<li><a class="nav-link" href="#%E8%B5%B5%E6%AD%A6%E7%9B%96"><span class="header-section-number">58.71</span> 赵武盖</a></li>
<li><a class="nav-link" href="#%E8%A3%B4%E5%85%83%E8%B4%A8"><span class="header-section-number">58.72</span> 裴元质</a></li>
<li><a class="nav-link" href="#%E9%AB%98%E6%AD%A3%E8%87%A3"><span class="header-section-number">58.73</span> 高正臣</a></li>
<li><a class="nav-link" href="#%E6%BD%98%E5%B8%88%E6%AD%A3"><span class="header-section-number">58.74</span> 潘师正</a></li>
<li><a class="nav-link" href="#%E7%94%B0%E6%B8%B8%E5%B2%A9"><span class="header-section-number">58.75</span> 田游岩</a></li>
<li><a class="nav-link" href="#%E6%9D%8E-%E8%8D%A3"><span class="header-section-number">58.76</span> 李　荣</a></li>
<li><a class="nav-link" href="#%E5%83%A7-%E4%BC%BD"><span class="header-section-number">58.77</span> 僧　伽</a></li>
<li><a class="nav-link" href="#%E9%AB%98%E5%B4%94%E5%B7%8D"><span class="header-section-number">58.78</span> 高崔巍</a></li>
<li><a class="nav-link" href="#%E7%A7%A6%E9%B8%A3%E9%B9%A4"><span class="header-section-number">58.79</span> 秦鸣鹤</a></li>
<li><a class="nav-link" href="#%E8%96%9B%E7%9C%98%E6%83%91"><span class="header-section-number">58.80</span> 薛眘惑</a></li>
<li><a class="nav-link" href="#%E5%AE%8B%E4%BB%A4%E6%96%87"><span class="header-section-number">58.81</span> 宋令文</a></li>
<li><a class="nav-link" href="#%E5%BD%AD%E5%8D%9A%E9%80%9A"><span class="header-section-number">58.82</span> 彭博通</a></li>
<li><a class="nav-link" href="#%E5%BC%A0%E5%85%AC%E8%89%BA"><span class="header-section-number">58.83</span> 张公艺</a></li>
<li><a class="nav-link" href="#%E9%82%B9%E5%87%A4%E7%82%BD"><span class="header-section-number">58.84</span> 邹凤炽</a></li>
<li><a class="nav-link" href="#%E5%88%98%E9%BE%99%E5%AD%90"><span class="header-section-number">58.85</span> 刘龙子</a></li>
<li><a class="nav-link" href="#%E7%99%BD%E9%93%81%E4%BD%99"><span class="header-section-number">58.86</span> 白铁余</a></li>
<li><a class="nav-link" href="#%E7%A7%A6%E4%BB%A4%E8%A8%80"><span class="header-section-number">58.87</span> 秦令言</a></li>
<li><a class="nav-link" href="#%E5%BC%A0%E7%8E%84%E9%9D%96"><span class="header-section-number">58.88</span> 张玄靖</a></li>
<li><a class="nav-link" href="#%E5%BC%A0%E7%94%B1%E5%8F%A4"><span class="header-section-number">58.89</span> 张由古</a></li>
<li><a class="nav-link" href="#%E6%9D%9C%E6%96%87%E8%8C%83"><span class="header-section-number">58.90</span> 杜文范</a></li>
<li><a class="nav-link" href="#%E5%BC%A0%E6%80%80%E5%BA%86"><span class="header-section-number">58.91</span> 张怀庆</a></li>
<li><a class="nav-link" href="#%E6%9B%B2%E5%B4%87%E8%A3%95"><span class="header-section-number">58.92</span> 曲崇裕</a></li>
<li><a class="nav-link" href="#%E8%A3%B4-%E8%81%BF"><span class="header-section-number">58.93</span> 裴　聿</a></li>
<li><a class="nav-link" href="#%E5%A4%8F%E4%BE%AF%E5%BD%AA"><span class="header-section-number">58.94</span> 夏侯彪</a></li>
<li><a class="nav-link" href="#%E5%A4%8F%E4%BE%AF%E5%BD%AA%E4%B9%8B"><span class="header-section-number">58.95</span> 夏侯彪之</a></li>
</ul>

      <div class="book-extra">
        <ul class="list-unstyled">
          
        </ul>
</div>
    </nav>
</div>

</div>
</div> <!-- .container -->

<footer class="bg-primary text-light mt-5"><div class="container"><div class="row">

  <div class="col-12 col-md-6 mt-3">
    <p>"<strong>历史上的一些人</strong>" was written by 林峰. It was last built on 2022-06-02.</p>
  </div>

  <div class="col-12 col-md-6 mt-3">
    <p>This book was built by the <a class="text-light" href="https://bookdown.org">bookdown</a> R package.</p>
  </div>

</div></div>
</footer>
</body>
</html>
