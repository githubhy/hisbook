<!DOCTYPE html>
<html lang="en">
<head>
<meta http-equiv="Content-Type" content="text/html; charset=UTF-8">
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>29 宋人轶事汇编卷十九 | 历史上的一些人</title>
<meta name="author" content="林峰">
<meta name="description" content="29.1 邵　雍  伯温曾祖母张夫人御祖母李夫人严甚，李夫人不能堪。一夕，欲自尽，梦神人令以玉筯食羹一杯，告曰：「无自尽，当生佳儿。」夫人信之。后夫人病瘦，医者既投药，又梦寝堂门之左右木瓜二株，左者俱已结，右者已枯，因为大父言。大父遽取药令覆之。及期，生康节公，同堕一死胎，女也。《邵氏闻见录》卷十八。...">
<meta name="generator" content="bookdown 0.26 with bs4_book()">
<meta property="og:title" content="29 宋人轶事汇编卷十九 | 历史上的一些人">
<meta property="og:type" content="book">
<meta property="og:image" content="/images/cover_sheep_thinker.jpeg">
<meta property="og:description" content="29.1 邵　雍  伯温曾祖母张夫人御祖母李夫人严甚，李夫人不能堪。一夕，欲自尽，梦神人令以玉筯食羹一杯，告曰：「无自尽，当生佳儿。」夫人信之。后夫人病瘦，医者既投药，又梦寝堂门之左右木瓜二株，左者俱已结，右者已枯，因为大父言。大父遽取药令覆之。及期，生康节公，同堕一死胎，女也。《邵氏闻见录》卷十八。...">
<meta name="twitter:card" content="summary">
<meta name="twitter:title" content="29 宋人轶事汇编卷十九 | 历史上的一些人">
<meta name="twitter:description" content="29.1 邵　雍  伯温曾祖母张夫人御祖母李夫人严甚，李夫人不能堪。一夕，欲自尽，梦神人令以玉筯食羹一杯，告曰：「无自尽，当生佳儿。」夫人信之。后夫人病瘦，医者既投药，又梦寝堂门之左右木瓜二株，左者俱已结，右者已枯，因为大父言。大父遽取药令覆之。及期，生康节公，同堕一死胎，女也。《邵氏闻见录》卷十八。...">
<meta name="twitter:image" content="/images/cover_sheep_thinker.jpeg">
<!-- JS --><script src="https://cdnjs.cloudflare.com/ajax/libs/clipboard.js/2.0.6/clipboard.min.js" integrity="sha256-inc5kl9MA1hkeYUt+EC3BhlIgyp/2jDIyBLS6k3UxPI=" crossorigin="anonymous"></script><script src="https://cdnjs.cloudflare.com/ajax/libs/fuse.js/6.4.6/fuse.js" integrity="sha512-zv6Ywkjyktsohkbp9bb45V6tEMoWhzFzXis+LrMehmJZZSys19Yxf1dopHx7WzIKxr5tK2dVcYmaCk2uqdjF4A==" crossorigin="anonymous"></script><script src="https://kit.fontawesome.com/6ecbd6c532.js" crossorigin="anonymous"></script><script src="libs/jquery-3.6.0/jquery-3.6.0.min.js"></script><meta name="viewport" content="width=device-width, initial-scale=1, shrink-to-fit=no">
<link href="libs/bootstrap-4.6.0/bootstrap.min.css" rel="stylesheet">
<script src="libs/bootstrap-4.6.0/bootstrap.bundle.min.js"></script><script src="libs/bs3compat-0.3.1/transition.js"></script><script src="libs/bs3compat-0.3.1/tabs.js"></script><script src="libs/bs3compat-0.3.1/bs3compat.js"></script><link href="libs/bs4_book-1.0.0/bs4_book.css" rel="stylesheet">
<script src="libs/bs4_book-1.0.0/bs4_book.js"></script><script src="libs/accessible-code-block-0.0.1/empty-anchor.js"></script><script src="libs/htmlwidgets-1.5.4/htmlwidgets.js"></script><script src="libs/viz-1.8.2/viz.js"></script><link href="libs/DiagrammeR-styles-0.2/styles.css" rel="stylesheet">
<script src="libs/grViz-binding-1.0.9/grViz.js"></script><script src="https://cdnjs.cloudflare.com/ajax/libs/autocomplete.js/0.38.0/autocomplete.jquery.min.js" integrity="sha512-GU9ayf+66Xx2TmpxqJpliWbT5PiGYxpaG8rfnBEk1LL8l1KGkRShhngwdXK1UgqhAzWpZHSiYPc09/NwDQIGyg==" crossorigin="anonymous"></script><script src="https://cdnjs.cloudflare.com/ajax/libs/mark.js/8.11.1/mark.min.js" integrity="sha512-5CYOlHXGh6QpOFA/TeTylKLWfB3ftPsde7AnmhuitiTX4K5SqCLBeKro6sPS8ilsz1Q4NRx3v8Ko2IBiszzdww==" crossorigin="anonymous"></script><!-- CSS --><style type="text/css">
    
    div.hanging-indent{margin-left: 1.5em; text-indent: -1.5em;}
  </style>
</head>
<body data-spy="scroll" data-target="#toc">

<div class="container-fluid">
<div class="row">
  <header class="col-sm-12 col-lg-3 sidebar sidebar-book"><a class="sr-only sr-only-focusable" href="#content">Skip to main content</a>

    <div class="d-flex align-items-start justify-content-between">
      <h1>
        <a href="index.html" title="">历史上的一些人</a>
      </h1>
      <button class="btn btn-outline-primary d-lg-none ml-2 mt-1" type="button" data-toggle="collapse" data-target="#main-nav" aria-expanded="true" aria-controls="main-nav"><i class="fas fa-bars"></i><span class="sr-only">Show table of contents</span></button>
    </div>

    <div id="main-nav" class="collapse-lg">
      <form role="search">
        <input id="search" class="form-control" type="search" placeholder="Search" aria-label="Search">
</form>

      <nav aria-label="Table of contents"><h2>Table of contents</h2>
        <ul class="book-toc list-unstyled">
<li><a class="" href="index.html"></a></li>
<li><a class="" href="%E6%9E%97%E5%B3%B0%E8%AF%84.html"><span class="header-section-number">1</span> 林峰评</a></li>
<li><a class="" href="%E4%B8%89%E5%9B%BD%E9%AD%8F%E5%B8%9D.html"><span class="header-section-number">2</span> 三国魏帝</a></li>
<li><a class="" href="%E4%B8%89%E5%9B%BD%E9%AD%8F%E5%AE%98%E5%91%98.html"><span class="header-section-number">3</span> 三国魏官员</a></li>
<li><a class="" href="%E4%B8%9C%E6%99%8B%E5%B8%9D.html"><span class="header-section-number">4</span> 东晋帝</a></li>
<li><a class="" href="%E5%94%90%E5%AE%98%E5%91%98.html"><span class="header-section-number">5</span> 唐官员</a></li>
<li><a class="" href="%E5%AE%8B%E5%B9%B4%E5%8F%B7.html"><span class="header-section-number">6</span> 宋年号</a></li>
<li><a class="" href="%E5%AE%8B%E7%9A%87%E5%B8%9D.html"><span class="header-section-number">7</span> 宋皇帝</a></li>
<li><a class="" href="%E5%AE%8B%E5%AE%98%E5%91%98.html"><span class="header-section-number">8</span> 宋官员</a></li>
<li><a class="" href="%E5%AE%8B%E5%A5%B3%E6%80%A7.html"><span class="header-section-number">9</span> 宋女性</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E9%9B%B6.html"><span class="header-section-number">10</span> 宋人轶事汇编卷零</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80-3.html"><span class="header-section-number">11</span> 宋人轶事汇编卷一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C-4.html"><span class="header-section-number">12</span> 宋人轶事汇编卷二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html"><span class="header-section-number">13</span> 宋人轶事汇编卷三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html"><span class="header-section-number">14</span> 宋人轶事汇编卷四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html"><span class="header-section-number">15</span> 宋人轶事汇编卷五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html"><span class="header-section-number">16</span> 宋人轶事汇编卷六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html"><span class="header-section-number">17</span> 宋人轶事汇编卷七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB.html"><span class="header-section-number">18</span> 宋人轶事汇编卷八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D-1.html"><span class="header-section-number">19</span> 宋人轶事汇编卷九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81-1.html"><span class="header-section-number">20</span> 宋人轶事汇编卷十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html"><span class="header-section-number">21</span> 宋人轶事汇编卷十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html"><span class="header-section-number">22</span> 宋人轶事汇编卷十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html"><span class="header-section-number">23</span> 宋人轶事汇编卷十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html"><span class="header-section-number">24</span> 宋人轶事汇编卷十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html"><span class="header-section-number">25</span> 宋人轶事汇编卷十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html"><span class="header-section-number">26</span> 宋人轶事汇编卷十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html"><span class="header-section-number">27</span> 宋人轶事汇编卷十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html"><span class="header-section-number">28</span> 宋人轶事汇编卷十八</a></li>
<li><a class="active" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html"><span class="header-section-number">29</span> 宋人轶事汇编卷十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html"><span class="header-section-number">30</span> 宋人轶事汇编卷二十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html"><span class="header-section-number">31</span> 宋人轶事汇编卷二十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html"><span class="header-section-number">32</span> 宋人轶事汇编卷二十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html"><span class="header-section-number">33</span> 宋人轶事汇编卷二十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html"><span class="header-section-number">34</span> 宋人轶事汇编卷二十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html"><span class="header-section-number">35</span> 宋人轶事汇编卷二十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html"><span class="header-section-number">36</span> 宋人轶事汇编卷二十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html"><span class="header-section-number">37</span> 宋人轶事汇编卷二十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html"><span class="header-section-number">38</span> 宋人轶事汇编卷二十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html"><span class="header-section-number">39</span> 宋人轶事汇编卷二十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html"><span class="header-section-number">40</span> 宋人轶事汇编卷三十</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html"><span class="header-section-number">41</span> 宋人轶事汇编卷三十一</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html"><span class="header-section-number">42</span> 宋人轶事汇编卷三十二</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html"><span class="header-section-number">43</span> 宋人轶事汇编卷三十三</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html"><span class="header-section-number">44</span> 宋人轶事汇编卷三十四</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html"><span class="header-section-number">45</span> 宋人轶事汇编卷三十五</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html"><span class="header-section-number">46</span> 宋人轶事汇编卷三十六</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html"><span class="header-section-number">47</span> 宋人轶事汇编卷三十七</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html"><span class="header-section-number">48</span> 宋人轶事汇编卷三十八</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html"><span class="header-section-number">49</span> 宋人轶事汇编卷三十九</a></li>
<li><a class="" href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B%E5%8D%81.html"><span class="header-section-number">50</span> 宋人轶事汇编卷四十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E9%9B%B6.html"><span class="header-section-number">51</span> 唐人轶事汇编卷零</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%80.html"><span class="header-section-number">52</span> 唐人轶事汇编卷一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C.html"><span class="header-section-number">53</span> 唐人轶事汇编卷二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html"><span class="header-section-number">54</span> 唐人轶事汇编卷三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B.html"><span class="header-section-number">55</span> 唐人轶事汇编卷四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%94.html"><span class="header-section-number">56</span> 唐人轶事汇编卷五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AD.html"><span class="header-section-number">57</span> 唐人轶事汇编卷六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%83.html"><span class="header-section-number">58</span> 唐人轶事汇编卷七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%85%AB-1.html"><span class="header-section-number">59</span> 唐人轶事汇编卷八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B9%9D.html"><span class="header-section-number">60</span> 唐人轶事汇编卷九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81.html"><span class="header-section-number">61</span> 唐人轶事汇编卷十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%80.html"><span class="header-section-number">62</span> 唐人轶事汇编卷十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html"><span class="header-section-number">63</span> 唐人轶事汇编卷十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%89.html"><span class="header-section-number">64</span> 唐人轶事汇编卷十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html"><span class="header-section-number">65</span> 唐人轶事汇编卷十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html"><span class="header-section-number">66</span> 唐人轶事汇编卷十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html"><span class="header-section-number">67</span> 唐人轶事汇编卷十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html"><span class="header-section-number">68</span> 唐人轶事汇编卷十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html"><span class="header-section-number">69</span> 唐人轶事汇编卷十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html"><span class="header-section-number">70</span> 唐人轶事汇编卷十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html"><span class="header-section-number">71</span> 唐人轶事汇编卷二十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html"><span class="header-section-number">72</span> 唐人轶事汇编卷二十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%8C.html"><span class="header-section-number">73</span> 唐人轶事汇编卷二十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html"><span class="header-section-number">74</span> 唐人轶事汇编卷二十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html"><span class="header-section-number">75</span> 唐人轶事汇编卷二十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html"><span class="header-section-number">76</span> 唐人轶事汇编卷二十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AD.html"><span class="header-section-number">77</span> 唐人轶事汇编卷二十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%83.html"><span class="header-section-number">78</span> 唐人轶事汇编卷二十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%85%AB.html"><span class="header-section-number">79</span> 唐人轶事汇编卷二十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html"><span class="header-section-number">80</span> 唐人轶事汇编卷二十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81.html"><span class="header-section-number">81</span> 唐人轶事汇编卷三十</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%80.html"><span class="header-section-number">82</span> 唐人轶事汇编卷三十一</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%8C.html"><span class="header-section-number">83</span> 唐人轶事汇编卷三十二</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%89.html"><span class="header-section-number">84</span> 唐人轶事汇编卷三十三</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%9B%9B.html"><span class="header-section-number">85</span> 唐人轶事汇编卷三十四</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%BA%94.html"><span class="header-section-number">86</span> 唐人轶事汇编卷三十五</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AD.html"><span class="header-section-number">87</span> 唐人轶事汇编卷三十六</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B8%83.html"><span class="header-section-number">88</span> 唐人轶事汇编卷三十七</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E5%85%AB.html"><span class="header-section-number">89</span> 唐人轶事汇编卷三十八</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89%E5%8D%81%E4%B9%9D.html"><span class="header-section-number">90</span> 唐人轶事汇编卷三十九</a></li>
<li><a class="" href="%E5%94%90%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%9B%9B%E5%8D%81.html"><span class="header-section-number">91</span> 唐人轶事汇编卷四十</a></li>
<li class="book-part">附录</li>
<li><a class="" href="references.html">参考文献</a></li>
</ul>

        <div class="book-extra">
          
        </div>
      </nav>
</div>
  </header><main class="col-sm-12 col-md-9 col-lg-7" id="content"><div id="宋人轶事汇编卷十九" class="section level1">
<h1>
<span class="header-section-number">29</span> 宋人轶事汇编卷十九<a class="anchor" aria-label="anchor" href="#%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D"><i class="fas fa-link"></i></a>
</h1>
<div id="邵-雍" class="section level2">
<h2>
<span class="header-section-number">29.1</span> 邵　雍<a class="anchor" aria-label="anchor" href="#%E9%82%B5-%E9%9B%8D"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶十九-邵雍-1"></span>
伯温曾祖母张夫人御祖母李夫人严甚，李夫人不能堪。一夕，欲自尽，梦神人令以玉筯食羹一杯，告曰：「无自尽，当生佳儿。」夫人信之。后夫人病瘦，医者既投药，又梦寝堂门之左右木瓜二株，左者俱已结，右者已枯，因为大父言。大父遽取药令覆之。及期，生康节公，同堕一死胎，女也。《邵氏闻见录》卷十八。</p></li>
<li><p><span id="宋轶十九-邵雍-2"></span>
伊川丈人与李夫人因山行，于云雾间见大黑猿有感，夫人遂孕。临蓐时，慈乌满庭，人以为瑞，是生康节公。公初生，发被面，有齿，能呼母。七岁戏于庭，从蚁穴中豁然别见天日，云气往来。久之以告夫人，夫人至无所见，禁勿言。既长，游学，夜行晋州山路，马突因坠深涧中。从者攀缘下寻公，无所伤，唯坏一帽。《邵氏闻见录》卷十八。《七修类稿》卷四十八。《茶香室三钞》卷八。</p></li>
<li><p><span id="宋轶十九-邵雍-3"></span>
康节先公少日游学，先祖母李夫人思之恍惚，至倒诵佛书。康节亟归，不复出。夫人捐馆，康节持丧毁甚，躬自爨以养。祖父置家苏门山下，康节独筑室于百源之上。时李成之子挺之，东方大儒也，权共城县令，一见康节心相契，授以《大学》。康节益自克励，三年不设榻，昼夜危坐以思。写《周易》一部，贴屋壁间，日诵数十遍。闻汾州任先生者有《易》学，又往质之。挺之去为河阳司户曹，康节亦从之，寓州学，贫甚，以饮食易油贮灯读书。一日有将校自京师出代者，见康节曰：「谁苦学如秀才者！」以纸百幅、笔十枝为献。康节辞而后受。每举此语先夫人曰：「吾少日艰难如此，当为子孙言之。」康节又尝谓伯温曰：「吾早岁徒步游学，至有所立，艰哉。」《邵氏闻见录》卷十八。</p></li>
<li><p><span id="宋轶十九-邵雍-4"></span>
康节邵先生之学受于李挺之，而今世少知挺之者。晁以道说之尝为作传曰：……挺之初为卫州获嘉县主簿、权共城令。所谓康节先生邵尧夫者，时居母忧于苏门山百源之上，布裘菜食，且躬爨以养其父。挺之叩门上谒，劳苦之曰：「好学笃志果何似？」康节曰：「简策迹外，未有适也。」挺之曰：「君非迹简策者，其如物理之学何？」他日则又曰：「物理之学，学矣；不有性命之学乎？」康节谨再拜，悉受业。《宾退录》卷二。</p></li>
<li><p><span id="宋轶十九-邵雍-5"></span>
尧夫初学于李挺之，师礼甚严，虽在一野店，饭必襕，坐必拜。《上蔡语录》卷三。</p></li>
<li><p><span id="宋轶十九-邵雍-6"></span>
先生始学于百原，坚苦刻厉，冬不炉，夏不扇，夜不就席者数年，卫人贤之。《名臣碑传琬琰集》中卷三十四。</p></li>
<li><p><span id="宋轶十九-邵雍-7"></span>
〔邵雍〕世谓其能穷作《易》之本原，前知来物。其始学之时，睡不施枕者至三十年。《郡斋读书志》卷一。</p></li>
<li><p><span id="宋轶十九-邵雍-8"></span>
邵尧夫精于易数，推往测来，其验如神。其母自江邻几家得此书，出为民妾而生尧夫。尝云其学惟先丞相申公与司马温公二人可传，先丞相以敏，温公以专。数皆以四，木火土石为四行，以谓金水皆出于石也。《槁简赘笔》。</p></li>
<li><p><span id="宋轶十九-邵雍-9"></span>
邵雍谓今五行之外，复有先天五行，其说皆有条理，而雍用之，可以逆知来事，其言屡验。……雍此学无所从授，而心自得也。或言雍父得江邻几学士家婢而生雍，婢江氏家书数编来邵氏，雍取而读之，乃得此学。《续明道杂志》。</p></li>
<li><p><span id="宋轶十九-邵雍-10"></span>
邵康节先天学，自李挺之、穆伯长相授。《墓志》中云：「推其源流，远有端绪。其实自陈希夷来。」尝云：「天下聪明过人惟程伯淳、正叔，其次则章惇、邢恕，可传此学。」程先生问：「几年可成？」曰：「二十年。」先生曰：「某兄弟无此等闲工夫。」章、邢闻康节语，遂来。康节视之，曰：「章子厚、邢和叔心术不正，挟此将何所不为？」终不与之。故先天之学不传。尝为章子厚筮一卦，平生不差一字。《步里客谈》卷上。</p></li>
<li><p><span id="宋轶十九-邵雍-11"></span>
邵康节居卫州之共城，后居洛阳。有商州太守赵郎中者，康节与之有旧，常往从之。时章惇子厚作令商州，赵厚遇之。一日，赵请康节与章同会，章豪俊自许，论议纵横，不知敬康节也。语次因及洛中牡丹之盛，赵守因谓章曰：「先生洛人也，知花为甚详。」康节因言：「洛人以见根拨而知花高下者，知花之上也；见枝叶而知高下者，知花之次也；见蓓蕾而知高下者，知花之下也。如长官所说，乃知花之下也。」章默然惭服。赵因谓章：「先生学问渊源，世之师表，公不惜从之学，则日有进益矣。」章因从先生游，欲传数学。先生谓章：「须十年不仕宦，乃可学。」盖不之许也。《童蒙训》卷上。《苕溪渔隐丛话》后集卷二十二。</p></li>
<li><p><span id="宋轶十九-邵雍-12"></span>
康节先公庆历间过洛，馆于水北汤氏，爱其山水风俗之美，始有卜筑之意。至皇祐元年，自卫州共城奉大父伊川丈人迁居焉。门生怀州武陟知县侯绍曾字孝杰助其行。初寓天宫寺三学院。……洛人为买宅于履道坊西天庆观东，赵谏议借田于汝州叶县，后王不疑、周乡又买田于河南延秋村。康节复还叶县之田。嘉祐七年，王宣徽尹洛，就天宫寺西天津桥南五代节度使安审琦宅故基，以郭崇韬废宅余材为屋三十间，请康节迁居之。富韩公命其客孟约买对宅一园，皆有水竹花木之胜。熙宁初，行买官田之法。天津之居亦官地，牓三月，人不忍买。诸公曰：「使先生之宅他人居之，吾辈蒙耻矣。」司马温公而下，集钱买之。……今宅契，司马温公户名；园契，富韩公户名；庄契，王郎中户名。康节初不改也。《邵氏闻见录》卷十八。《清波杂志》卷十二。</p></li>
<li><p><span id="宋轶十九-邵雍-13"></span>
太学博士姜愚，字子发，京师人，长康节先公一岁，从康节学，称门生。先公年四十五未娶。潞州张仲宾太博，字穆之，未第，亦从康节学。二君同白康节曰：「不孝有三，无后为大。先生年逾四十不娶，亲老无子，恐未足以为高。」康节曰：「贫不能娶，非为高也。」子发曰：「某同学生王允修颇乐善，有妹甚贤，似足以当先生。」穆之曰：「先生如婚，则某备聘，令子发与王允修言之。」康节遂娶先夫人。《邵氏闻见录》卷十八。</p></li>
<li><p><span id="宋轶十九-邵雍-14"></span>
康节先公嘉祐中朝廷以遗逸命官，辞之不从。河南尹遣官就第送告𠡠朝章，康节服以谢，即褐衣如初。至熙宁初，再命官，三辞，又不从。再以朝章谢，且曰：「吾不复仕矣。」始为隐者之服，乌帽縚褐，见卿相不易也。司马温公依《礼记》作深衣、冠簪、幅巾、带。每出，朝服乘马，用皮匣贮深衣随其后，入独乐园则衣之。常谓康节曰：「先生可衣此乎？」康节曰：「某为今人，当服今时之衣。」温公叹其言合理。《邵氏闻见录》卷十九。《宋名臣言行录》外集卷五。《寓简》卷五。《古事比》卷五十。</p></li>
<li><p><span id="宋轶十九-邵雍-15"></span>
洛中邵康节先生术数既高，而心术亦自过人。所居有圭窦、瓮牖。圭窦者，墙上凿门，上锐下方，如圭之状。瓮牖者，以败瓮口安于室之东西，用赤白纸糊之，象日月也。其所居谓之「安乐窝」。先生以春秋天色温凉之时乘安车，驾黄牛，出游于诸公家。诸公皆欲其来，各置「安乐窝」一所。先生将至其家，无老少妇女良贱咸迓于门，迎入窝，争前问劳，且听先生之言。凡其家妇姑、妯娌、婢妾有争竞，经时不能决者，自陈于前。先生逐一为分别之，人人皆得其懽心。于是酒殽竞进，厌饮数日。徐游一家，月余乃归。非独见其心术之妙，亦可想见洛中士风之美。《嬾真子录》卷三。《宋稗类钞》卷四。</p></li>
<li><p><span id="宋轶十九-邵雍-16"></span>
康节先公居洛，凡交游年长者拜之，年等者与之为朋友，年少者以子弟待之，未尝少异于人，故得人之欢心。每岁春二月出，四月天渐热即止；八月出，十一月天渐寒即止。故有诗云：「时有四不出，大风、大雨、大寒、大暑。会有四不赴。公会、葬会、生会、醵会。」每出，人皆倒屣迎致，虽儿童、奴隶皆知尊奉。每到一家，子弟家人争具酒馔，问其所欲，不复呼姓，但名曰：「吾家先生至也。」虽闺门骨肉间事，有未决者，亦求教，康节先公以至诚为之开论，莫不悦服。十余家如康节先公所居安乐窝起屋，以待其来，谓之「行窝」。故康节先公没，乡人挽诗有云：「春风秋月嬉游处，冷落行窝十二家。」《邵氏闻见录》卷二十。《宋名臣言行录》外集卷五。《尧山堂外纪》卷四十七。</p></li>
<li><p><span id="宋轶十九-邵雍-17"></span>
邵尧夫居洛四十年，安贫乐道，自云未尝皱眉，故诗云：「平生不作皱眉事，世上应无切齿人。」所居寝息处为安乐窝，自号为安乐先生。其西为瓮牖，读书燕居。旦则焚香独坐，晡时饮酒三四瓯，微醺便止，不使至醉也。尝有诗云：「斟有浅深存燮理，饮无多少系经纶。莫道山翁拙于用，也能康济自家身。」喜吟诗，作大字书，然遇兴则为之，不牵强也。大寒暑则不出，每出则乘小车，为诗以自咏曰：「花似锦时高阁望，草如茵处小车行。」温公赠以诗曰：「林间高阁望已久，花外小车犹未来。」尧夫每出，随意所之，遇主人喜客则留三五宿，又之一家，亦如之，或经月忘返。虽性高洁，而对宾客接人，无贤不肖贵贱，皆欢然相亲，自言：「若至重疾，自不能支，其有小疾，有客对话，不自觉疾之去体也。」学者从之问经义，精深浩博，应对不穷，思致幽远，妙极道数。间有相知之深者，开口论天下事，虽久存心世务者不能及也。《苕溪渔隐丛话》后集卷二十二。《诗话总龟》后集卷七。《宋名臣言行录》外集卷五。《伊洛渊源录》卷五。</p></li>
<li><p><span id="宋轶十九-邵雍-18"></span>
邵康节曾有四不赴，谓官府公会、不相识会、大众广会、劝酒醉会。又有四不出，谓大寒、大暑、大雨、大风。有五乐，谓乐生中国、乐为男子、乐为士人、乐见太平、乐闻道义。有五喜，谓喜见善人、喜见好事、喜见美物、喜见嘉景、喜见大礼。有四幸，谓幸长年为寿域、幸丰年为乐国、幸清闲为福德、幸安康为福力。有三惑，谓年老不歇为一惑，安而不乐为二惑，闲而不清为三惑。《坚瓠丙集》卷二。</p></li>
<li><p><span id="宋轶十九-邵雍-19"></span>
康节先公与富文忠公早相知。文忠初入相，谓门下士田棐大卿曰：「为我问邵尧夫，可出，当以官职起之；不，即命为先生处士，以遂隐居之志。」田大卿为康节言，康节不答，以诗二章谢之曰：「相招多谢不相遗，将为胸中有所施。若进岂能禁吏意，既闲安用更名为？愿同巢许称臣日，甘老唐虞比屋时。满眼清贤在朝列，病夫无以系安危。」又云：「欲遂终焉老闲计，未知天意果如何。几重轩冕酬身贵，得此云山到眼多。好景未尝无兴咏，壮心都已入消磨。鹓鸿自有江湖乐，安用区区设网罗。」文忠公终不相忘。《邵氏闻见录》卷十八。《宋名臣言行录》外集卷五。</p></li>
<li><p><span id="宋轶十九-邵雍-20"></span>
见富弼<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81-1.html#%E5%AE%8B%E8%BD%B6%E5%8D%81-%E5%AF%8C%E5%BC%BC-61">61</a>。</p></li>
<li><p><span id="宋轶十九-邵雍-21"></span>
见富弼<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81-1.html#%E5%AE%8B%E8%BD%B6%E5%8D%81-%E5%AF%8C%E5%BC%BC-62">62</a>。</p></li>
<li><p><span id="宋轶十九-邵雍-22"></span>
一日薄暮，司马温公见康节曰：「明日僧显修开堂说法，富公、吕晦叔欲偕往听之。晦叔贪佛已不可劝，富公果往，于理未便。某后进，不敢言，先生曷止之？」康节曰：「恨闻之晚矣。」明日，〔富〕公果往。后康节因见公，谓公曰：「闻上欲用裴晋公礼起公。」公笑曰：「先生以为某衰病能起否？」康节曰：「固也。或人言上命公，公不起，一僧开堂，公乃出，无乃不可乎？」公惊曰：「我未之思也。」公与康节食笋，康节曰：「笋味甚美。」公曰：「未如中堂骨头之美也。」康节曰：「野人林下食笋三十年，未尝为人所夺。公今日可食以中堂骨头乎？」公笑而止。《邵氏闻见录》卷十八。</p></li>
<li><p><span id="宋轶十九-邵雍-23"></span>
富郑公晚居西都，尝会客于第中，邵康节与焉。因食羊肉，郑公顾康节云：「煑羊惟堂中为胜，尧夫所未知也。」康节曰：「野人岂识堂食之味，但林下蔬笋，则常吃耳。」郑公赧然曰：「弼失言。」《挥麈后录》卷二。《宋稗类钞》卷六。</p></li>
<li><p><span id="宋轶十九-邵雍-24"></span>
〔富韩〕公尝令二青衣、苍头掖之以行。一日，与康节会后园中，因康节论天下事，公喜甚，不觉独步下堂。康节不为起，徐指二苍头戏公曰：「忘却拄杖矣。」富公深居，托疾谢客，而尝苦气痞。康节曰：「好事到手畏甚？不为他人做了，郁郁何益？」公笑曰：「此事未易言也。」盖为嘉祐建储耳。《邵氏闻见录》卷十八。</p></li>
<li><p><span id="宋轶十九-邵雍-25"></span>
富韩公谢事居洛，一日，邵康节来谒。公已不通客，但戒门者曰：「邵先生来，无早晚入报。」是日，公适病足，卧小室，延康节至卧床前，康节笑曰：「他客得至此邪！」公亦笑指康节所坐胡床，曰：「病中心怦怦，虽儿子来，立语遣去。此一胡床惟待君耳！」康节顾左右曰：「更取一胡床来。」公问故，答曰：「日正中，当有一绿衣少年，骑白马候公，公虽病，强见之。公薨后，此人当秉史笔记公事。」公素敬康节，神其言，因戒阍人曰：「今日客至，无贵贱，立为通。」既午，果范祖禹梦得来。遂延入，问劳稠叠，且曰：「老病即死，念平生碌碌无足言，然麤怀朴忠，他时笔削必累君，愿少留意。」梦得惶恐叵测，避席谢。后十余年，修《裕陵实录》，梦得竟为修撰韩公传。《清尊录》。</p></li>
<li><p><span id="宋轶十九-邵雍-26"></span>
〔富〕公虽刚勇，遇事详审，不万全不发，康节因戏之。公一日有忧色，康节问之，公曰：「先生度某之忧安在？」康节曰：「岂以王安石罢相，吕惠卿参知政事，惠卿凶暴过安石乎？」公曰：「然。」康节曰：「公无忧。安石、惠卿本以势利合。惠卿、安石势利相敌，将自为仇矣，不暇害他人也。」未几，惠卿果叛安石。《邵氏闻见录》卷十八。</p></li>
<li><p><span id="宋轶十九-邵雍-27"></span>
见司马光<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html#%E5%AE%8B%E8%BD%B6%E4%BA%8C%E5%8D%81-%E5%8F%B8%E9%A9%AC%E5%85%89-50">50</a>。</p></li>
<li><p><span id="宋轶十九-邵雍-28"></span>
见吕公著<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html#%E5%AE%8B%E8%BD%B6%E4%BA%8C%E5%8D%81-%E5%90%95%E5%85%AC%E8%91%97-11">11</a>。</p></li>
<li><p><span id="宋轶十九-邵雍-29"></span>
熙宁初，王宣徽之子名正甫，字茂直，监西京粮料院。一日，约康节先公同吴处厚、王平甫会饭，康节辞以疾。明日，茂直来，康节谓曰：「某之辞会有以，姑听之。吴处厚者好议论，平甫者介甫之弟。介甫方执政行新法，处厚每议刺之；平甫虽不甚主其兄，若人面骂之则亦不堪矣，此某所以辞会也。」茂直笑曰：「先生料事之审如此。昨处厚席间毁介甫，平甫作色，欲列其事于府，某解之甚苦，乃已。」《邵氏闻见录》卷十九。《言行龟鉴》卷二。《宋稗类钞》卷三。</p></li>
<li><p><span id="宋轶十九-邵雍-30"></span>
熙宁三年四月，朝廷初行新法，所遣使者皆新进少年，遇事风生，天下骚然，州县始不可为矣。康节先公闲居林下，门生故旧仕宦四方者，皆欲投劾而归，以书问康节先公。康节先公答曰：「正贤者当尽力之时，新法固严，能宽一分则民受一分之赐矣。投劾而去何益？」《邵氏闻见录》卷二十。《言行龟鉴》卷七。《昨非庵日纂》一集卷一。</p></li>
<li><p><span id="宋轶十九-邵雍-31"></span>
康节先公过士友家昼卧，见其枕屏画小儿迷藏，以诗题其上云：「遂令高卧人，欹枕看儿戏。」盖熙宁间也。《邵氏闻见录》卷二十。《宋名臣言行录》外集卷五。</p></li>
<li><p><span id="宋轶十九-邵雍-32"></span>
温公与尧夫水北闲步，见人家造屋，尧夫指曰：「此三间，某年某月当自倒。」又指曰：「此三间，某年某月为水所坏。」温公归，因笔此事于所著文稾之后，久而忘之。因过水北，忽省尧夫所说，视其屋，则为瓦砾之场矣。问于人，皆如尧夫言。归考其事，亦同。《曲洧旧闻》卷二。</p></li>
<li><p><span id="宋轶十九-邵雍-33"></span>
康节与客游嵩山。中途，客指所憩树问曰：「此何日枯悴？」先生久不对，客疑焉。曰：「非不答，吾有所俟日。」俄一叶坠，先生曰：「比吾二人还，亡矣。」既回，树已为人伐去。《玉堂嘉话》卷四。《茶香室四钞》卷七。</p></li>
<li><p><span id="宋轶十九-邵雍-34"></span>
富郑公留守西京日，因府园牡丹盛开，召文潞公、司马端明、楚建中、刘几、邵先生同会。是时，牡丹一栏凡数百本。座客曰：「此花有数乎？且请先生筮之。」既毕，曰：「凡若干朶。」使人数之，如先生言。又问曰：「此花几时开尽？请再筮之。」先生再三揲蓍，座客固已疑之。先生沉吟良久，曰：「此花命尽来日午时。」座客皆不答。温公神色尤不佳，但仰视屋。郑公因曰：「来日食后，可会于此，以验先生之言。」座客曰：「诺。」次日食罢，花尚无恙。洎烹茶之际，忽然群马中逸出，与座客马相蹄啮，奔出花丛中。既定，花尽毁折矣。于是洛中愈伏先生之言。《嬾真子录》卷三。《群书类编故事》卷二十三。《尧山堂外纪》卷四十七。</p></li>
<li><p><span id="宋轶十九-邵雍-35"></span>
康节邵先生尧夫在洛中，尝与司马温公论《易》数，推园中牡丹云：「某日某时当毁。」是日，温公命数客以观。日向午，花方秾盛，客颇疑之。斯须两马相踶，绝衔断辔，自外突入，驰骤栏上，花果坏焉。尝言天下可传此者，司马君实、章子厚耳。而君实不肯学，子厚不可学也。临终，焚其书，不传。祗以《皇极经世》行于世。《墨庄漫录》卷二。《宋稗类钞》卷七。</p></li>
<li><p><span id="宋轶十九-邵雍-36"></span>
邵康节先生至京师，士大夫多谒之，请问休咎。有一人独问国家运数，先生喜曰：「他人所问皆为己事，子何独上念国家？」再三称叹，谓之曰：「予某日归，子可于某处相候。」至期，其人往候，先生与叙别，就肩舆取缄封文字一卷，授之曰：「毋即观，候至家发之，视毕焚之。」其人奉教，归而发视，则《五代史·晋书》帝纪也。《同话录》。</p></li>
<li><p><span id="宋轶十九-邵雍-37"></span>
熙宁中，有一道人，无目，以钱置手掌中，即知正背年号，人皆异之。康节先公问曰：「以钱置尔之足，亦能知之乎？」道人答曰：「此吾师之言也。」愧谢而去。《邵氏闻见录》卷二十。</p></li>
<li><p><span id="宋轶十九-邵雍-38"></span>
〔康节先公〕治平间与客散步天津桥上，闻杜鹃声，惨然不乐。客问其故，则曰：「洛阳旧无杜鹃，今始至，有所主。」客问：「何也？」康节先公曰：「不三五年，上用南士为相，多引南人，专务变更，天下自此多事矣！」客曰：「闻杜鹃何以知此？」康节先公曰：「天下将治，地气自北而南；将乱，自南而北。今南方地气至矣，禽鸟飞类，得气之先者也……」至熙宁初，其言乃验，异哉！《邵氏闻见录》卷十九。《宾退录》卷十。</p></li>
<li><p><span id="宋轶十九-邵雍-39"></span>
邵先生名雍，字尧夫。传《易》学，尤精于数。居洛中，昭陵末年，闻鸟声，惊曰：「此越鸟也，孰为而来哉？」因以《易》占之，谓人曰：「后二十年，有一南方人作宰相，自此苍生无宁岁。君等志之。」《曲洧旧闻》卷二。</p></li>
<li><p><span id="宋轶十九-邵雍-40"></span>
熙宁戊申，邵尧夫闻杜鹃啼，不乐。或问之，曰：「将有人起东南为相，以文教乱天下，此祸非六十年不已。」未几，王介甫召自江宁。《步里客谈》卷上。</p></li>
<li><p><span id="宋轶十九-邵雍-41"></span>
欧阳文忠公为参知政事，遣其子棐叔弼来洛省王宣徽夫人之疾。将行，语叔弼曰：「到洛唯可见邵先生，为致吾向慕之意。」康节先生既见叔弼，从容与语平生出处以及学术大概。临别犹曰：「其无忘鄙野之人于异日。」后十年，康节先公捐馆，又十年，韩康公尹洛，请谥于朝。叔弼偶为太常博士，次当谥议，叔弼尝谓晁说之以道云：「棐作邵先生谥议，皆往昔亲闻于先生者。当时少年，先生一见忻然延接。语及平生学术出处之大，故得其详如此。岂非先生学道绝世，前知来物，预以告耶？」盖验于二十年之后。《邵氏闻见录》卷二十。《曲洧旧闻》卷二。</p></li>
<li><p><span id="宋轶十九-邵雍-42"></span>
见张载<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html#%E5%AE%8B%E8%BD%B6%E5%8D%81%E4%B9%9D-%E5%BC%A0%E8%BD%BD-1">1</a>。</p></li>
<li><p><span id="宋轶十九-邵雍-43"></span>
康节病，伊川访之。先生举两手示之曰：「眼前路迳令放宽，窄则自无著身处，如何使人行？」先生垂没，外面人言皆听得。伊川曰：「此只是心无念、虑不昏尔。」《吹剑四录》。</p></li>
<li><p><span id="宋轶十九-邵雍-44"></span>
熙宁十年，公年六十七矣。夏六月，属微疾，一日昼睡，觉且言曰：「吾梦旌旗鹤雁自空而下，下导吾行乱山中，与司马君实、吕晦叔诸公相分别于一驿亭。回视其壁间，有大书四字曰『千秋万岁』。吾神往矣，无以医药相逼也！」《邵氏闻见录》卷十八。《七修类稿》卷四十八。</p></li>
<li><p><span id="宋轶十九-邵雍-45"></span>
邵尧夫临终时，只是谐谑，须臾而去。《二程遗书》卷十八。《伊洛渊源录》卷五。</p></li>
<li><p><span id="宋轶十九-邵雍-46"></span>
熙宁十年夏，康节先生感微疾，气日益耗，神日益明，笑谓司马温公曰：「某欲观化一巡，如何？」温公曰：「先生未应至此。」康节先生曰：「死生常事耳。」张横渠先生喜论命，来问疾，因曰：「先生论命，来当推之。」康节先公曰：「若天命则知之，世俗所谓命则不知也。」横渠曰：「先生知天命矣，某尚何言？」程伊川曰：「先生至此，它人无以为力，愿自主张。」康节先公曰：「平生学道，岂不知此？然亦无可主张。」时康节正寝，诸公议后事于外，有欲葬近洛城者。康节先公已知，呼伯温入曰：「诸公欲以近城地葬我，不可，当从伊川先茔耳。」七月初四日，大书诗一章曰：「生于太平世，长于太平世，死于太平世。客问年几何？六十有七岁。俯仰天地间，浩然独无愧。」以是夜五更捐馆。《邵氏闻见录》卷二十。</p></li>
<li><p><span id="宋轶十九-邵雍-47"></span>
𪸩尝过庭，闻祖父奉直得于陆农卿左丞：欧阳文忠公有一记事册子，亲题：「丙午年不入蜀则入吴。」后见洪成季文宪公之孙，言文宪尝问邵泽民：「康节知数，公所闻如何？」曰：「无他语，临终但云：丁未岁子孙可入蜀。」然建炎初吴地亦不免被兵，独西蜀全盛，迄今为东南屏蔽，益信斯言。康节先天之数，世可希万一耶？《清波杂志》卷六。</p></li>
<li><p><span id="宋轶十九-邵雍-48"></span>
康节先生尝诵希夷先生之语曰：「得便宜事不可再作，得便宜处不可再去。」又曰：「落便宜是得便宜。」故康节诗云：「珍重至人尝有语，落便宜是得便宜。」盖可终身行之也。《邵氏闻见录》卷七。</p></li>
<li><p><span id="宋轶十九-邵雍-49"></span>
康节先公出行不择日，或告之以不利则不行。盖曰：人未言则不知，既言则有知，知而必行，则与鬼神敌也。春秋祭祀，约古今礼行之，亦焚楮钱。程伊川怪问之，则曰：「明器之义也。脱有一非，岂孝子慈孙之心乎？」又曰：「吾高曾今时人，以笾豆簠簋荐牲不可也。」《邵氏闻见录》卷十九。参见宋孝宗<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%B8%89.html#%E5%AE%8B%E8%BD%B6%E4%B8%89-%E5%AE%8B%E5%AD%9D%E5%AE%97-32">32</a>。</p></li>
<li><p><span id="宋轶十九-邵雍-50"></span>
尧夫豪杰之士，根本不帖帖地。伯淳尝戏以「乱世之奸雄中，道学之有所得者」。《二程遗书》卷二上。</p></li>
<li><p><span id="宋轶十九-邵雍-51"></span>
康节手写《易》、《书》、《诗》、《春秋》，字端劲，无一误失。《邵氏闻见后录》卷五。</p></li>
<li><p><span id="宋轶十九-邵雍-52"></span>
康节先生赴河南尹李君锡会，投壶，君锡末箭中耳。君锡曰：「偶尔中耳。」康节应声曰：「几乎败壶。」坐客以为的对。《邵氏闻见录》卷十八。《尧山堂外纪》卷四十七。</p></li>
<li><p><span id="宋轶十九-邵雍-53"></span>
伯温少时，因读《文中子》，至「使诸葛武侯无死，礼乐其有兴乎？」因著论，以谓武侯霸者之佐，恐于礼乐未能兴也。康节先公见之，怒曰：「汝如武侯，犹不可妄论，况万万相远乎？以武侯之贤，安知不能兴礼乐也？后生辄议先贤，亦不韪矣。」伯温自此于先达不敢妄论。《邵氏闻见录》卷二十。《读书镜》卷五。</p></li>
<li><p><span id="宋轶十九-邵雍-54"></span>
邵尧夫之弟名睦者，无疾而化。前此有《重九》诗云：「拟问东篱事，东篱事渺茫。」后果殡于东篱之下。故尧夫哭之云：「自兹明月清风夜，萧索东篱看断肠。」又云：「肠断东篱何所寻？东篱从此事沉沉。」《王直方诗话》。《诗话总龟》前集卷四十五。</p></li>
</ol>
</div>
<div id="邵伯温" class="section level2">
<h2>
<span class="header-section-number">29.2</span> 邵伯温<a class="anchor" aria-label="anchor" href="#%E9%82%B5%E4%BC%AF%E6%B8%A9"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶十九-邵伯温-1"></span>
见邵雍<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html#%E5%AE%8B%E8%BD%B6%E5%8D%81%E4%B9%9D-%E9%82%B5%E9%9B%8D-53">53</a>。</p></li>
<li><p><span id="宋轶十九-邵伯温-2"></span>
邵伯温子文，康节先生子也，才而有文。为陕西宣抚司书写机宜文字，与路钤李君交往甚熟。李家有数侍婢，每遇歌宴，子文必预。后十余年，子文与李氏邂逅长安，而李君已死，适值其妻生辰，命子姪宴子文于书舍，遣旧婢出舞。酒酣，子文感怆宿昔，即席作词，末章云：「翩翻绣袖上红裀，舞姬犹是旧精神。坐中莫怪无欢意，我与将军是故人。」诸子得之，入呈其母，皆感泣不自胜，乃令谓子文曰：「宅中得公佳词，情绪作恶，难复行酒，即容别日款会。」子文不终席而退。《过庭录》。《宋诗纪事》卷三十五。</p></li>
<li><p><span id="宋轶十九-邵伯温-3"></span>
熙宁八年秋，余与士人十余辈讲学于洛阳建春门广爱寺端像院，以待试。一夕，梦至殿庭唱第，望殿上，女主也。觉谓同舍言之，皆不晓。至元祐二年秋，以经行荐，明年春唱名集英殿，宣仁太后垂帘听政也。《邵氏闻见录》卷二十。</p></li>
<li><p><span id="宋轶十九-邵伯温-4"></span>
见章惇<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html#%E5%AE%8B%E8%BD%B6%E4%BA%8C%E5%8D%81%E4%B8%80-%E7%AB%A0%E6%83%87-7">7</a>。</p></li>
</ol>
</div>
<div id="邵-溥" class="section level2">
<h2>
<span class="header-section-number">29.3</span> 邵　溥<a class="anchor" aria-label="anchor" href="#%E9%82%B5-%E6%BA%A5"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶十九-邵溥-1"></span>
靖康之变，金人欲尽得宗室。献计者谓宗正寺玉牒可按名而得。酋长立命取之。吏持籍至，会酋以事暂去，户部邵泽民溥索观，每三两板，掣其一投之火，叹曰：「不能遍活也。」《蓉槎蠡说》卷六。</li>
</ol>
</div>
<div id="邵-博" class="section level2">
<h2>
<span class="header-section-number">29.4</span> 邵　博<a class="anchor" aria-label="anchor" href="#%E9%82%B5-%E5%8D%9A"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶十九-邵博-1"></span>
邵康节之孙博公济守眉日，〔程〕子山与之不咸，廉得其罪状，用疋绢大书，椟盛之，遣介持抵成都帅府治之前逆旅舍，委之而去。逆旅人得之以告，帅萧振德起得之，以为奇货，逮公济赴成都狱，严鞫之。狱吏知其寃，遂教公济一切承之，不然，死无以自明，公济悟，如其教，不复辩。狱上，朝论以为匿名书，法不当受，而制司非得旨，不应擅逮守臣，遂皆罢之。公济虽得弗问，而愤愤不能堪，诉之于天，许黄箓十坛，至其子始偿如诉。《齐东野语》卷十三。</p></li>
<li><p><span id="宋轶十九-邵博-2"></span>
邵博，字公济，康节先生之孙，绍兴二十年为眉州守。郡有贵客，素以持郡县长短通赇谢为业，二千石来者多委曲结奉。邵虽外尽礼，而凡以事来请，辄不答，客衔之。会转运副使吴君从襄阳来，多以襄人自随，分属州取俸给，邵独不与。客知吴已怒，乃诬邵过恶数十条以啗。吴大喜，立劾奏之。未得报，即逮邵系成都狱。司理参军韩抃懦不能事，吴择深刻吏佥判杨均主鞫之。时二十二年，眉州都监邓安民以谨力得邵意，主仓庾之出入。首录置狱中，数日掠死，其家乞收葬，不许，裸其尸验之。邵惧，每问即承。如是十月许，凡眉之吏民，连系者数百，而死者且十辈。提点刑狱云周彦约绾知其寃，亟自嘉州亲诣狱疏决，邵乃得出。阅实其罪无有也，但得其以酒餽游客，使用官纸札过数等事。《夷坚甲志》卷二十。</p></li>
</ol>
</div>
<div id="道山公子" class="section level2">
<h2>
<span class="header-section-number">29.5</span> 道山公子<a class="anchor" aria-label="anchor" href="#%E9%81%93%E5%B1%B1%E5%85%AC%E5%AD%90"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶十九-道山公子-1"></span>
成都富春坊，群倡所聚。一夕遗火，黎明有钉一牌，大书绝句诗于其上：「夜来烧了富春坊，可是天公忒四行。只恐夜深花睡去，高烧银烛照红粧。」乃伊洛名德之后，号道山公子者所作。又有小词一编，皆艳语。𪸩尝得其一启，乃代其弟上周彦约侍郎，其略云：「惟曾祖受三天子聘贤之礼数，在先朝为九老人受道之师承。继巢、由之高踪，辞夔、龙之盛举。惟君子之泽未斩，而圣人之道必传。」文采典重如此，岂可以一时谐谑之迹而加訾议？《清波杂志》卷八。</li>
</ol>
</div>
<div id="周敦颐" class="section level2">
<h2>
<span class="header-section-number">29.6</span> 周敦颐<a class="anchor" aria-label="anchor" href="#%E5%91%A8%E6%95%A6%E9%A2%90"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶十九-周敦颐-1"></span>
天圣己巳，年十三，志趣高远。濂溪旧有小桥亭，先生常钓游其上，吟风弄月，至今父老能言之。《宋名臣言行录》外集卷一。</p></li>
<li><p><span id="宋轶十九-周敦颐-2"></span>
〔先生〕为南安司理，时郡狱适有囚法不当死，运使王逵欲深治之。先生独力争，不听，置手板归，取告身委之而去，曰：「如此尚可仕乎？杀人以媚人，吾不为也。」逵感悟，囚得不死。《宋名臣言行录》外集卷一。</p></li>
<li><p><span id="宋轶十九-周敦颐-3"></span>
〔嘉祐〕五年东归，王荆公江东提刑，与先生相遇，语连日夜。荆公退而精思，至忘寝食。六年，倅虔州，赵清献为守，熟视其所为，乃寤，执其手曰：「几失君矣，今日乃知周茂叔也。」《宋名臣言行录》外集卷一。</p></li>
<li><p><span id="宋轶十九-周敦颐-4"></span>
濂溪先生，道州人，寓居永州，及先陇为水所啮，遂归守坟墓，不复出仕。《吹剑三录》。</p></li>
<li><p><span id="宋轶十九-周敦颐-5"></span>
〔先生〕尝得疾，更一昼夜始苏。友人潘兴嗣视其家，服御之物止一弊箧，钱不满数百。《宋名臣言行录》外集卷一。</p></li>
</ol>
</div>
<div id="张-载" class="section level2">
<h2>
<span class="header-section-number">29.7</span> 张　载<a class="anchor" aria-label="anchor" href="#%E5%BC%A0-%E8%BD%BD"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶十九-张载-1"></span>
横渠张先生名载字子厚，弟戬字天祺，为二程先生之表叔。子厚少豪其才，欲结客取熙河、鄯之地。范文正公帅延安，闻之，馆于府第，俾修制科，与天祺皆登进士第。方同二程先生修《中庸》、《大学》之道，尤深于《礼》。熙宁初，子厚为崇文院校书，天祺与伯淳同为监察御史。时介甫行新法，伯淳自条例司官为御史，与台谏官论其不便，俱罢。上犹主伯淳，介甫亦不深怒之。除京西北路提点，伯淳力辞，乞与同列俱贬，改澶州签判。天祺尤不屈，一日至政事堂言新法不便，介甫不答，以扇障面而笑。天祺怒曰：「参政笑某，不知天下人笑参政也。」赵清献公同参大政，从旁解之，天祺曰：「公亦不可谓无罪。」清献有愧色。谪监凤翔府司竹监，举家不食笋，其清如此。未几，卒于官。子厚亦求去。熙宁十年，吴充丞相当国，复召还馆。康节已病，子厚知医，亦喜谈命，诊康节脉曰：「先生之疾无虑。」又曰：「颇信命否？」康节曰：「天命某自知之，世俗所谓命，某不知也。」子厚曰：「先生知天命矣，尚何言。」子厚入馆数月，以病归，过洛，康节已捐馆，折简慰抚伯温勤甚。见二程先生曰：「某之病必不起，尚可及长安也。」行至临潼县，沐浴更衣而寝，及旦视之，亡矣。门生衰绖挽车，葬凤翔之横渠，是谓横渠先生。《邵氏闻见录》卷十五。</p></li>
<li><p><span id="宋轶十九-张载-2"></span>
先生少孤自立，志气不群，喜谈兵，因与邠人焦寅游。当康定用兵时，年十八，慨然以功名自许，欲结客取洮西之地，上书谒范文正公。公知其远器，责之曰：「儒者自有名教可乐，何事于兵！」手《中庸》一编授焉，遂翻然志于道。已求诸释、老，乃反求之六经。《宋元学案》卷十七。</p></li>
<li><p><span id="宋轶十九-张载-3"></span>
张横渠先生少年，注《尉缭子》一卷。《静修先生文集》卷九。《太平清话》卷下。</p></li>
<li><p><span id="宋轶十九-张载-4"></span>
张戬天祺，与弟载子厚，关中人也，关中谓之二张。笃行不苟，一时师表，二程之表叔也。子厚惟明圣学，亦多资于二程。吕大临与叔兄弟，后来苏昞等从之学，学者号子厚为横渠先生。……二程与横渠，从学者既盛，当时名其学为张、程。《能改斋漫录》卷十二。</p></li>
<li><p><span id="宋轶十九-张载-5"></span>
横渠昔在京师，坐虎皮，说《周易》，听从甚众。一夕，二程先生至，论《易》。次日，横渠撤去虎皮曰：「吾平日为诸公说者，皆乱道。有二程近到，深明《易》道，吾所弗及，汝辈可师之。」横渠乃归陕西。《二程外书》卷十二。</p></li>
<li><p><span id="宋轶十九-张载-6"></span>
先生在渭，渭帅蔡公子正特所尊礼，军府之政，小大咨之。先生夙夜从事，所以赞助之力为多。并寨之民，常苦乏食而贷于官帑，不能足，又属岁旱，先生力言于府，取军储数十万以救之。《宋元学案》卷十八。</p></li>
<li><p><span id="宋轶十九-张载-7"></span>
张横渠著《正蒙》时，处处置砚笔，得意即书。伯淳云：「子厚却如此不熟。」《上蔡语录》卷三。《二程外书》卷十二。《宋元学案》卷十八。</p></li>
<li><p><span id="宋轶十九-张载-8"></span>
先生尝铭其书室之两牖，东曰《砭愚》，西曰《订顽》。伊川曰：「是起争端，不若曰《东铭》、《西铭》。」二铭虽同作于一时，而《西铭》旨意更纯粹广大。程子曰：「《订顽》之言，极纯无杂，秦、汉以来学者所未到。意极完备，乃仁之体也。」又曰：「《订顽》立心，便可达天德。」朱子曰：「程门专以《西铭》开示学者。」《宋元学案》卷十七。</p></li>
<li><p><span id="宋轶十九-张载-9"></span>
〔朱子〕曰：横渠教人道：「夜间自不合睡。只为无可应接，他人皆睡了，己不得不睡。」他做《正蒙》时，或夜里默坐彻晓。他直是恁地勇，方做得。因举曾子「任重道远」一段曰：「子思、曾子直恁地，方被他打得透！」《宋元学案》卷十八。</p></li>
</ol>
</div>
<div id="张-戬" class="section level2">
<h2>
<span class="header-section-number">29.8</span> 张　戬<a class="anchor" aria-label="anchor" href="#%E5%BC%A0-%E6%88%AC"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶十九-张戬-1"></span>
见张载<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html#%E5%AE%8B%E8%BD%B6%E5%8D%81%E4%B9%9D-%E5%BC%A0%E8%BD%BD-1">1</a>。</p></li>
<li><p><span id="宋轶十九-张戬-2"></span>
张尝于政事堂与介甫争辨事，因举经语引证，介甫乃曰：「安石却不会读书，贤却会读书。」不能答。先生因云：「却不向道，只这个便是不会读书。」《二程遗书》卷十九。</p></li>
</ol>
</div>
<div id="程-珦" class="section level2">
<h2>
<span class="header-section-number">29.9</span> 程　珦<a class="anchor" aria-label="anchor" href="#%E7%A8%8B-%E7%8F%A6"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶十九-程珦-1"></span>
见刘沆<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html#%E5%AE%8B%E8%BD%B6%E5%8D%81%E4%BA%8C-%E5%88%98%E6%B2%86-12">12</a>。</li>
</ol>
</div>
<div id="程-颢" class="section level2">
<h2>
<span class="header-section-number">29.10</span> 程　颢<a class="anchor" aria-label="anchor" href="#%E7%A8%8B-%E9%A2%A2"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶十九-程颢-1"></span>
明道元年始生，神气秀爽，异于诸儿。未能言，叔母侯氏抱之，不知其钗坠，后数日方求之，先生以手指，随其所指而往，果得钗，人皆惊异。《宋名臣言行录》外集卷二。</p></li>
<li><p><span id="宋轶十九-程颢-2"></span>
先生母夫人有知人之鉴。二先生幼时，勉之读书，因书牋帖上曰「我惜勤读书儿。」又并书二行，前曰：「殿前及第程延寿明道幼时名。」次曰：「处士。」后皆验，夫人已知之于童穉中矣。《宋名臣言行录》外集卷三。</p></li>
<li><p><span id="宋轶十九-程颢-3"></span>
明道先生年十六七时，好田猎，后自谓今无此好。周茂叔曰：「何言之易也。但此心潜隐未发，一日萌动，复如前矣。」后十二年，暮归，在田野间见田猎者，不觉有喜心，乃知果未无也。《言行龟鉴》卷二。</p></li>
<li><p><span id="宋轶十九-程颢-4"></span>
〔调鄠县簿〕鄠令以先生年少，未之知。民有借其兄宅以居者，发地中藏钱，兄之子诉曰：「父所藏也。」令以无证佐难决，先生问其人曰：「藏几何时矣。」曰：「四十年矣。」曰：「借宅居几何时？」曰：「二十年矣。」取钱视之，谓借宅者曰：「今官所铸钱，不五六年即遍天下。此钱皆前数十年所铸，何也？」其人遂服，令大奇之。《宋名臣言行录》外集卷二。《伊洛渊源录》卷二。《仕学规范》卷二。《昨非庵日纂》一集卷十五。</p></li>
<li><p><span id="宋轶十九-程颢-5"></span>
鄠县有税官，以贿播闻，然怙力文身，自号能杀人，众皆惮之，虽监司州将未敢发。先生至，其人心不自安，辄为言曰：「外人谓某自盗官钱，新主簿将发之，某势穷必杀人。」言未讫，先生笑曰：「人之为言，一至于此。足下食君之禄，讵肯为盗？万一有之，将救死不暇，安能杀人？」。其人嘿不敢言，后亦私偿其所盗。《宋名臣言行录》外集卷二。《二程遗书》附录引游酢《书行状后》。《昨非庵日纂》一集卷十五。</p></li>
<li><p><span id="宋轶十九-程颢-6"></span>
程颢鄠县簿，张少甫武功簿，朱光庭万年簿，关中号为「三杰」。《小学绀珠》卷六。《七修类稿》卷二十三。《坚瓠庚集》卷二。《古事比》卷二十。</p></li>
<li><p><span id="宋轶十九-程颢-7"></span>
明道主簿上元时，谢师直为江东转运判官。师宰来省其兄，尝从明道假公仆掘桑白皮。明道问之曰：「漕司役卒甚多，何为不使？」曰：「《本草》说，桑白皮出土见日者杀人，以伯淳所使人不欺，故假之耳。」师宰之相信如此。《家世旧事》。《吹剑四录》。</p></li>
<li><p><span id="宋轶十九-程颢-8"></span>
程颢察院知泽州晋城县时，有富民张氏子，其父死未几，晨起有老父在门曰：「我汝父也，来就汝居。」具陈其由。张氏子惊疑莫测，相与诣县请辨之。老父曰：「业毉远出治疾，妻生子，贫不能养，以与张氏。某年月日某人抱去，某人见之。」颢谓：「岁月久矣，尔何说之详也？」老父曰：「某归而知之，书于药法册后。」因怀中取册以进。其记曰：「某年月日，某人抱儿与张三翁」。颢问张氏子：「尔年几何？」曰：「三十六。」「尔父在年几何？」曰：「七十六。」谓老父曰：「是子之生，其父年四十，人已谓之三翁乎？」老父惊骇服罪。《折狱龟鉴》卷六。《仕学规范》卷二十八。</p></li>
<li><p><span id="宋轶十九-程颢-9"></span>
明道在邑中，视其民如家人。或有所诉，至有不持牒竟造庭口述者，邑中事无晨夜得以闻。尝夜半有杀人者，明道惊曰：「吾邑中安得有此事？」已而思之曰：「当是某村某人也。」问之，果然。皆大惊以问明道，明道曰：「曩者，吾尝行诸乡，遍阅诸乡人，惟此人有悖戾气，是以知之。」其明察如此。《北窗炙輠录》卷下。</p></li>
<li><p><span id="宋轶十九-程颢-10"></span>
明道先生作县，凡坐处皆书「视民如伤」四字，常曰：「颢常愧此四字。」《二程外书》卷十二。《伊洛渊源录》卷三。《童蒙训》卷中。《自警编》卷八。《仕学规范》卷二十三。《言行龟鉴》卷六。</p></li>
<li><p><span id="宋轶十九-程颢-11"></span>
承议郎程颢权监察御史，神宗素知先生名，期以大用。一日论议甚久，日官报午正，先生遽求退。庭中中人相谓曰：「御史不知上未食邪？」《仕学规范》卷十七引《皇朝名臣四科事实》。</p></li>
<li><p><span id="宋轶十九-程颢-12"></span>
承议郎程颢被荐为御史，神宗召对，问所以为御史，对曰：「使臣拾遗补阙，裨赞朝廷，则可；使臣掇拾臣下短长，以沽直名，则不能。」神宗叹赏，以为得御史体。《仕学规范》卷十七引《皇朝名臣四科事实》。《东山谈苑》卷三。</p></li>
<li><p><span id="宋轶十九-程颢-13"></span>
见王雱<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html#%E5%AE%8B%E8%BD%B6%E5%8D%81%E5%85%AD-%E7%8E%8B%E9%9B%B1-4">4</a>。</p></li>
<li><p><span id="宋轶十九-程颢-14"></span>
伯淳在澶州日，修桥少一长梁，曾博求之民间。后因出入，见林木之佳者，必起计度之心。因语以戒学者，心不可有一事。《二程遗书》卷三。《仕学规范》卷一。</p></li>
<li><p><span id="宋轶十九-程颢-15"></span>
见富弼<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81-1.html#%E5%AE%8B%E8%BD%B6%E5%8D%81-%E5%AF%8C%E5%BC%BC-67">67</a>。</p></li>
<li><p><span id="宋轶十九-程颢-16"></span>
元丰八年三月五日，神宗升遐，遗诏至洛，故相韩康公为留守。程宗丞伯淳自御史出为汝州监酒官，会以檄来，举哀于府第。既罢，谓康公之子宗师兵部曰：「某以言新法不便，忤大臣，同列皆谪官，某独除监司。某不敢当，辞之。念先帝见知之恩，终无以报。」已而泣。兵部曰：「今日朝廷之事何如？」宗丞曰：「司马君实、吕晦叔作相矣。」兵部曰：「二公果作相，当何如？」宗丞曰：「当与元丰大臣同，若先分党与，他日可忧。」兵部曰：「何忧？」宗丞曰：「元丰大臣皆嗜利者，若使自变已甚害民之法则善矣。不然，衣冠之祸未艾也。君实忠直，难与议，晦叔解事，恐力不足耳。」既二公果并相，召宗丞。未行，以疾卒。《邵氏闻见录》卷十三。《二程外书》卷十二。《宋稗类钞》卷十。</p></li>
<li><p><span id="宋轶十九-程颢-17"></span>
见张载<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html#%E5%AE%8B%E8%BD%B6%E5%8D%81%E4%B9%9D-%E5%BC%A0%E8%BD%BD-4">4</a>。</p></li>
<li><p><span id="宋轶十九-程颢-18"></span>
明道先生于寺庙布席，令勿背佛像。语门人云：「凡具人形者，皆当以人礼待之。」又与伊川同入庙，明道见佛揖而进，伊川则否。门人问之，明道曰：「但论年齿，他也比我多几岁，一揖何妨。」《茶余客话》卷十四。</p></li>
<li><p><span id="宋轶十九-程颢-19"></span>
明道先生尝至禅寺，方饭，见趋进揖逊之盛，叹曰：「三代威仪，尽在是矣。」《童蒙训》卷上。《二程外书》卷十二。《能改斋漫录》卷十二。《读书镜》卷三。《何氏语林》卷十七。《宋稗类钞》卷六。</p></li>
<li><p><span id="宋轶十九-程颢-20"></span>
南山有石佛，岁传其首放光，远近男女聚观，昼夜杂处，莫敢禁止。先生戒寺僧曰：「俟复现，必先白吾，不能往，当取其首就观之。」自是不复有光。《宋名臣言行录》外集卷二。</p></li>
<li><p><span id="宋轶十九-程颢-21"></span>
明道先生兄弟，每见人静坐，便叹其善学。谢显道从明道先生于扶沟，明道一日谓之曰：「尔辈在此相从，只是学某言语，故其学心口不相应，盍若行之？」请问焉，曰：「且静坐。」显道云：「明道先生坐如泥塑人，接人则浑是一团和气。」《言行龟鉴》卷一。《宋名臣言行录》外集卷二。</p></li>
<li><p><span id="宋轶十九-程颢-22"></span>
朱公掞来见明道于汝，归谓人曰：「光庭在春风中坐了一个月。」《二程外书》卷十二。《言行龟鉴》卷二。</p></li>
<li><p><span id="宋轶十九-程颢-23"></span>
伊川谓明道曰：「吾兄弟近日说话太多。」明道曰：「使见吕晦叔则不得不少，见司马君实则不得不多。」《二程外书》卷十二。</p></li>
<li><p><span id="宋轶十九-程颢-24"></span>
山谷称周濂溪胸次如光风霁月，又云：「西风壮士泪，多为程颢滴。」东坡为濂溪诗云：「夫子岂我辈，造物乃其徒。」盖苏氏师友未尝不起敬于周、程如此，惜乎后因嘻笑而成仇敌也。《林下偶谈》卷四。《宋诗纪事》卷二十二。</p></li>
<li><p><span id="宋轶十九-程颢-25"></span>
两程夫子赴宴，有妓侑觞，伊川拂衣起，明道尽欢而罢。次日伊川愠犹未解，明道曰：「昨日座中有妓，吾心中却无妓。今日斋中无妓，汝心中却有妓。」伊川自谓不及。《昨非庵日纂》一集卷十。</p></li>
<li><p><span id="宋轶十九-程颢-26"></span>
先生平生与人交无隐情，虽僮仆必托以忠信，故人亦不忍欺之。尝自澶渊遣奴持金诣京师贸用物，计金之数可当二百千，奴无父母妻子。同列闻之，莫不骇且诮。既而奴持物如期而归，众始叹服。《二程遗书》附录引游酢《书行状后》。</p></li>
<li><p><span id="宋轶十九-程颢-27"></span>
明道先生尝憩一僧寺，夜闻察察有声，命火烛之，乃鼠于佛脐中衔一书欲出。先生取视之，乃丹书也。即手抄，而纳旧本佛腹。明日，召塑工补其孔。先生后如其法炼月余，人见其屋有光，以为火，竞趋扑之，非火也，遂不复炼。以将成之丹涂银器，所涂处即成金。或讽先生服之，先生曰：「吾腹中安可着此？」一道士拟传之。比至，先生已易箦矣。《霏雪录》卷上。《宋稗类钞》卷三。参见程颐<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html#%E5%AE%8B%E8%BD%B6%E5%8D%81%E4%B9%9D-%E7%A8%8B%E9%A2%90-44">44</a>。</p></li>
</ol>
</div>
<div id="程-颐" class="section level2">
<h2>
<span class="header-section-number">29.11</span> 程　颐<a class="anchor" aria-label="anchor" href="#%E7%A8%8B-%E9%A2%90"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶十九-程颐-1"></span>
二程随侍太中知汉州，宿一僧寺。明道入门而右，从者皆随之；伊川入门而左，独行。至法堂上相会，伊川自谓：「此是某不及家兄处。」盖明道和易，人皆亲近；伊川严重，人不敢近也。《宋名臣言行录》外集卷三。</p></li>
<li><p><span id="宋轶十九-程颐-2"></span>
见范纯仁<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html#%E5%AE%8B%E8%BD%B6%E4%BA%8C%E5%8D%81-%E8%8C%83%E7%BA%AF%E4%BB%81-12">12</a>。</p></li>
<li><p><span id="宋轶十九-程颐-3"></span>
见范纯仁<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html#%E5%AE%8B%E8%BD%B6%E4%BA%8C%E5%8D%81-%E8%8C%83%E7%BA%AF%E4%BB%81-13">13</a>。</p></li>
<li><p><span id="宋轶十九-程颐-4"></span>
韩维与二先生善，屈致于颖昌。暇日同游西湖，命诸子侍行次，有言貌不庄敬者，伊川回视，厉声叱之曰：「汝辈从长者行，敢笑语如此？韩氏孝谨之风衰矣。」韩遂皆逐去之。《宋名臣言行录》外集卷三。《伊洛渊源录》卷四。《二程外书》卷十二。</p></li>
<li><p><span id="宋轶十九-程颐-5"></span>
见韩维<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html#%E5%AE%8B%E8%BD%B6%E5%8D%81%E4%B8%83-%E9%9F%A9%E7%BB%B4-15">15</a>。</p></li>
<li><p><span id="宋轶十九-程颐-6"></span>
伊川与韩持国善，尝约候韩年八十一往见之。□□间，正月一日，因弟子贺正，乃曰：「某今年有一债未还，春中须当暂往颍昌见韩持国。」……韩早晚伴食，体貌加敬。一日，韩密谓子彬叔曰：「先生远来，无以为意。我有黄金药楪一，重二十两，似可为先生寿，然未敢遽言。我当以他事使子侍食，因从容道吾意。」彬叔侍食如所戒，试启之。先生曰：「某与乃翁道义交，故不远而来，奚以是为？」诘朝遂归。韩谓彬叔曰：「我不敢面言，正谓此尔。」再三谢过而别。《二程外书》卷十二。《伊洛渊源录》卷四。《仕学规范》卷十。</p></li>
<li><p><span id="宋轶十九-程颐-7"></span>
司马文正公在洛阳修史日，伊川先生程颐正叔为布衣，年尚少，其见亦有时。今为伊川学者以《文正斋记》中有曰「正叔」云，以为字伊川者，非也，楚正议建中字正叔耳。然伊川后用文正荐，劝讲禁中，未几罢去。……孔文仲论曰：「颐在经筵僭横，造请权势，腾口间乱，以偿恩雠，致市井之间，目为五鬼之魁。……」刘器之论曰：「程颐、欧阳棐、毕仲游、杨国宝、孙朴交结执政子弟，绅之间号五鬼。」《邵氏闻见后录》卷二十二。</p></li>
<li><p><span id="宋轶十九-程颐-8"></span>
忠宣守洛。游师雄景叔，忠宣门生也，赴陕漕任，过洛，留数日。启行，忠宣饯于郊，拉程正叔会，而使妓侑酒，盖忘正叔之来，旋悔之，无及。景叔以正叔年德高，让居上坐，正叔亦不辞。酒数行，景叔启白忠宣曰：「数妓远出颇劳，某愿各酬一杯。」遂执爵遍劝诸妓。正叔不乐，忠宣甚惶怖。劝将毕，正叔厉言曰：「景叔，愿公爱陕之百姓亦如此。」景叔执爵，从容操西音，言曰：「覆侍讲，只有此一勺里。」正叔亦为一嗤，忠宣意遂解。《过庭录》。</p></li>
<li><p><span id="宋轶十九-程颐-9"></span>
见游酢<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html#%E5%AE%8B%E8%BD%B6%E5%8D%81%E4%B9%9D-%E6%B8%B8%E9%85%A2-2">2</a>。</p></li>
<li><p><span id="宋轶十九-程颐-10"></span>
元祐初，哲宗幼冲，起文潞公以平章军国重事，召程颐正叔为崇政殿说书。正叔以师道自居，每侍上讲，色其庄，继以讽谏，上畏之。潞公对上恭甚，进士唱名，侍立终日，上屡曰：「太师少休。」公顿首谢，立不去，时公年九十矣。或谓正叔曰：「君之倨，视潞公之恭，议者为未尽。」正叔曰：「潞公三朝大臣，事幼主，不得不恭。吾以布衣为上师傅，其敢不自重？吾与潞公所以不同也。」识者服其言。《邵氏闻见录》卷十四。《宋名臣言行录》外集卷三。《二程外书》卷十二。《仕学规范》卷二十六。《爱日斋丛钞》卷二。《宋稗类钞》卷三。</p></li>
<li><p><span id="宋轶十九-程颐-11"></span>
伊川讲南容三复白圭，内侍告曰：「容字，上旧名也。」不听。讲毕曰：「昔仁宗时，宫嫔谓正月为初月，饼之蒸者为炊，天下以为非。嫌名、旧名，请勿讳。」《齐东野语》卷四。</p></li>
<li><p><span id="宋轶十九-程颐-12"></span>
尝闻上在宫中起行，漱水必避蝼蚁，因请之曰：「有是乎？」上曰：「然，诚恐伤之尔。」先生曰：「愿陛下推此心以及四海，则天下幸甚。」一日，讲罢未退，上忽起，凭槛戏折柳枝。先生进曰：「方春发生，不可无故摧折。」上不悦。《宋名臣言行录》外集卷三。</p></li>
<li><p><span id="宋轶十九-程颐-13"></span>
哲宗御讲筵所，手折一柏枝玩。程颐为讲官，奏曰：「方春万物发生之时，不可非时毁折。」哲宗亟掷于地，终讲，有不乐之色。太后闻之，叹曰：「怪鬼坏事！」吕晦叔亦不乐其言也，云：「不须得如此。」《道山清话》。《何氏语林》卷二十八。《宋稗类钞》卷六。</p></li>
<li><p><span id="宋轶十九-程颐-14"></span>
一日赴讲会，上疮疹不坐已累日。先生退诣宰臣问：「上不御殿，知否？」曰：「不知。」先生曰：「二圣临朝，上不御殿，太皇不当独坐，且人主有疾而大臣不知，可乎？」翌日，宰臣以先生言奏请问疾，由是大臣亦多不悦。而谏议孔文仲因奏先生「污下𪫺巧，素无乡行。经筵陈说，僭横忘分。遍谒贵臣，历造台谏，腾口间乱，以偿恩雠」。致市井目为五鬼之魁。《宋名臣言行录》外集卷三。</p></li>
<li><p><span id="宋轶十九-程颐-15"></span>
经筵承受张茂则，尝招讲官啜茶观画，先生曰：「吾平生不啜茶，亦不识画。」竟不往。《宋名臣言行录》外集卷三。</p></li>
<li><p><span id="宋轶十九-程颐-16"></span>
见范祖禹<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html#%E5%AE%8B%E8%BD%B6%E4%BA%8C%E5%8D%81%E4%B8%80-%E8%8C%83%E7%A5%96%E7%A6%B9-9">9</a>。</p></li>
<li><p><span id="宋轶十九-程颐-17"></span>
张子厚知太常礼院，定龙女衣冠，以其封善济夫人，故依夫人品。程正叔以为不然，曰：「龙既不当被人衣冠。矧大河之塞，本上天降祐，宗社之灵，朝廷之德，吏士之劳，龙何功之有？又闻龙女有五十三庙，皆三娘子。一龙邪？五十三龙邪？一龙则不应有五十三庙，五十三龙则不应尽为三娘子也。」子厚默然。《鸡肋编》卷下。</p></li>
<li><p><span id="宋轶十九-程颐-18"></span>
伊川与君实语终日，无一句相合。《伊洛渊源录》卷三。《二程外书》卷十二。</p></li>
<li><p><span id="宋轶十九-程颐-19"></span>
司马温公之薨，当明堂大享，朝臣以致斋不及奠。肆赦毕，苏子瞻率同辈以往，而程颐固争，引《论语》「子于是日哭则不歌」。子瞻曰：「明堂乃吉礼，不可谓歌则不哭也。」颐又谕司马诸孤不得受吊，子瞻戏曰：「颐可谓燠糟鄙俚叔孙通。」闻者笑之。《孙公谈圃》卷上。《何氏语林》卷二十八。《宋稗类钞》卷六。</p></li>
<li><p><span id="宋轶十九-程颐-20"></span>
温公薨，朝廷命伊川先生主其丧事。是日也，祀明堂，礼成，而二苏往哭温公，道遇朱公掞，问之，公掞曰：「往哭温公，而程先生以为庆吊不同日。」二苏怅然而反，曰：「鏖糟陂里叔孙通也。」自是时时谑伊川。他日国忌，祷于相国寺，伊川令供素馔，子瞻诘之曰：「正叔不好佛，胡为食素？」正叔曰：「礼，居丧不饮酒食肉。忌日，丧之余也。」子瞻令具肉食，曰：「为刘氏者左袒。」于是范淳夫辈食素，秦、黄辈食肉。《二程外书》卷十一。</p></li>
<li><p><span id="宋轶十九-程颐-21"></span>
司马丞相薨于位，程伊川主丧事，专用古礼。将祀明堂，东坡自使所来吊，伊川止之曰：「公方预吉礼，非『哭则不歌』之义，不可入。」东坡不顾以入，曰：「闻『哭则不歌』，不闻『歌则不哭』也。」伊川不能敌其辩也。《邵氏闻见后录》卷二十。</p></li>
<li><p><span id="宋轶十九-程颐-22"></span>
温公之薨也，上方祀明堂，礼成，肆赦，百官称贺。而两省官欲往奠温公，「伊川」先生止之曰：「子于是日哭则不歌，岂有贺赦甫毕乃往吊丧。」坐客有曰：「闻哭则不歌，不闻歌则不哭。」苏公遂以鄙语戏先生。《道命录》卷一。</p></li>
<li><p><span id="宋轶十九-程颐-23"></span>
元祐初，司马公薨，东坡欲主丧，遂为伊川所先，东坡不满意。伊川以古礼敛，用锦囊囊其尸，东坡见而指之曰：「欠一件物事，当写作信物一角，送上阎罗大王。」东坡由是与伊川失欢。《贵耳集》卷上。</p></li>
<li><p><span id="宋轶十九-程颐-24"></span>
温公薨时，程颐以臆说敛，如封角状。苏东坡嫉其怪妄，因怒诋曰：「此岂信物一角附上阎罗大王者耶？」《寓简》卷十。《尧山堂外纪》卷四十七。《何氏语林》卷二十八。《宋稗类钞》卷六。</p></li>
<li><p><span id="宋轶十九-程颐-25"></span>
程、苏当致斋，禀造食荤素。苏令办荤，程令办素，苏谓致斋在心，岂拘荤素，为刘者左袒。时馆中附苏者令办荤，附程者令办素。《鼠璞》卷下。</p></li>
<li><p><span id="宋轶十九-程颐-26"></span>
吕汲公以百缣遗伊川，伊川辞之。时族兄子公孙在旁，谓伊川曰：「勿为已甚，姑受之。」伊川曰：「公之所以遗颐者，以颐贫也。公为宰相，能进天下之贤，随材而任之，则天下受其赐也。何独颐贫也，天下贫者亦众矣。公帛固多，恐公不能周也。」《宋名臣言行录》外集卷三。</p></li>
<li><p><span id="宋轶十九-程颐-27"></span>
道学党禁，始于元祐间。伊川出入吕申公之门，东坡导谏议孔文仲奏颐为「吕门五鬼」之魁，编管涪州。《吹剑四录》。</p></li>
<li><p><span id="宋轶十九-程颐-28"></span>
李先之、周恭叔皆从伊川学问，而学东坡文辞以文之，世固多讥之者矣。《东莱吕紫微师友杂志》。</p></li>
<li><p><span id="宋轶十九-程颐-29"></span>
先生被谪时，李邦直尹洛，令都监来见伊川。才出见之，便请上轿，先生欲略见叔母，亦不许，莫知朝命云何。是夜宿于都监厅，明日差人管押成行。至龙门，邦直遣人赆金百星，先生不受。既归，门人问先生：「临行时诸公赆行皆受，邦直亦是亲戚，何为不受？」先生曰：「与颐相知即可受，渠是时已与颐不相知，岂可受耶？」《伊洛渊源录》卷四。《宋名臣言行录》外集卷三。</p></li>
<li><p><span id="宋轶十九-程颐-30"></span>
先生离京，曾面言，令光庭说与淳夫，为资善堂见畜小鱼，恐近冬难畜，托淳夫取来，投之河中。《二程外书》卷十二。</p></li>
<li><p><span id="宋轶十九-程颐-31"></span>
程伊川先生言：昔贬涪州，过汉江。中流，船几覆，举舟之人皆号泣。伊川但正襟安坐，心存诚敬。已而船及岸，于同舟众人中有老父问伊川曰：「当船危时，君正坐色甚庄，何以？」伊川曰：「心守诚敬耳。」老父曰：「心守诚敬固善，不若无心。」伊川尚欲与之言，因忽不见。《邵氏闻见录》卷十九。《二程外书》卷十二。《伊洛渊源录》卷四。《宋名臣言行录》外集卷三。《群书类编故事》卷三。《鹤林玉露》甲编卷五。《东山谈苑》卷二。</p></li>
<li><p><span id="宋轶十九-程颐-32"></span>
伊川先生自涪州顺流而归，峡江崚急，风作浪涌。舟人皆失色，而先生端坐不动。岸旁有问者云：「达后如此？舍后如此？」伊川先生意其非凡人也，欲起揖之，而舟去远矣。《二程外书》卷十二。</p></li>
<li><p><span id="宋轶十九-程颐-33"></span>
伊川先生自涪州归，过襄州，杨畏为守，待之甚厚。先生曰：「某罪戾之余，安敢当此？」畏曰：「今时事已变。」先生曰：「时事虽变，某安敢变？」《二程外书》卷十二。</p></li>
<li><p><span id="宋轶十九-程颐-34"></span>
程伯淳、正叔兄弟，尝事周敦颐。后与关中诸张为友，大胜敦颐，人以为青出于蓝。《侍讲日记》。</p></li>
<li><p><span id="宋轶十九-程颐-35"></span>
见张载<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html#%E5%AE%8B%E8%BD%B6%E5%8D%81%E4%B9%9D-%E5%BC%A0%E8%BD%BD-4">4</a>。</p></li>
<li><p><span id="宋轶十九-程颐-36"></span>
〔邵尧夫先生〕欲传其学于伊川，伊川不肯。一日，与伊川同坐，闻雷声，问伊川曰：「雷从何方起？」伊川云：「从起处起。」盖不领其意。《童蒙训》卷上。</p></li>
<li><p><span id="宋轶十九-程颐-37"></span>
伊川生日，致斋恭肃，不事饮燕歌乐，盖念劬劳之力。《萤雪丛说》卷下。</p></li>
<li><p><span id="宋轶十九-程颐-38"></span>
门弟子请问《易传》事，虽有一字之疑，伊川必再三喻之，盖其潜心甚久，未尝容易下一字也。《二程外书》卷十二。</p></li>
<li><p><span id="宋轶十九-程颐-39"></span>
见范祖禹<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html#%E5%AE%8B%E8%BD%B6%E4%BA%8C%E5%8D%81%E4%B8%80-%E8%8C%83%E7%A5%96%E7%A6%B9-21">21</a>。</p></li>
<li><p><span id="宋轶十九-程颐-40"></span>
见秦观<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%AE%8B%E8%BD%B6%E4%BA%8C%E5%8D%81%E5%9B%9B-%E7%A7%A6%E8%A7%82-38">38</a>。</p></li>
<li><p><span id="宋轶十九-程颐-41"></span>
伊川常服蠒袍，高帽簷劣半寸，系绦，曰：「此野人之服也。」《伊洛渊源录》卷四。</p></li>
<li><p><span id="宋轶十九-程颐-42"></span>
伊川常爱衣皂，或博褐䌷袄，其袖如常人。所戴纱巾，背后望之如钟形，其制乃似今道士，谓之「仙桃巾」者。《伊洛渊源录》卷四。</p></li>
<li><p><span id="宋轶十九-程颐-43"></span>
见司马光<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html#%E5%AE%8B%E8%BD%B6%E4%BA%8C%E5%8D%81-%E5%8F%B8%E9%A9%AC%E5%85%89-111">111</a>。</p></li>
<li><p><span id="宋轶十九-程颐-44"></span>
伊川因远行，晚憩一古寺，设卧具于佛座前。未寝，闻若鼠啮声，熟视之，果有鼠在佛腹小窍中，衔一文字，欲出复入。伊川起视之，则见佛腹窍中有文字一卷，取而读之，乃丹方，而其首曰「不换世间术」。伊川过目，悉能了其意，遂录一本，仍以原纸纳窍中。后因郊居，尝煆此丹，其法火养四十九日乃成煆，近三十日，遇夜，则四野来问之：「宅中不遗火，某等皆见火发。」如此数四。恐惊众，遂取出焚，试以粟粒，置银盂中，凡丹到处，皆成黄金。《席上腐谈》卷下。参见程颢<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html#%E5%AE%8B%E8%BD%B6%E5%8D%81%E4%B9%9D-%E7%A8%8B%E9%A2%A2-27">27</a>。</p></li>
<li><p><span id="宋轶十九-程颐-45"></span>
程源为伊川嫡孙，无聊殊甚，尝鬻米于临安新门之草桥。后有教之以干当路者，著为《道学正统图》，自考亭之后勦入当路姓名，遂特授初品，因除二令，又以轮对改合入官，迁寺监丞。《四朝闻见录》乙集。</p></li>
<li><p><span id="宋轶十九-程颐-46"></span>
伊川先生六代孙淮，咸淳间为安庆倅。……淮之族尚蕃居池阳，妇人不缠足，不贯耳，至今守之。《湛渊静语》卷一。</p></li>
</ol>
</div>
<div id="姜-愚" class="section level2">
<h2>
<span class="header-section-number">29.12</span> 姜　愚<a class="anchor" aria-label="anchor" href="#%E5%A7%9C-%E6%84%9A"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶十九-姜愚-1"></span>
见王陶<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html#%E5%AE%8B%E8%BD%B6%E5%8D%81%E5%85%AB-%E7%8E%8B%E9%99%B6-1">1</a>。</p></li>
<li><p><span id="宋轶十九-姜愚-2"></span>
见邵雍<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html#%E5%AE%8B%E8%BD%B6%E5%8D%81%E4%B9%9D-%E9%82%B5%E9%9B%8D-13">13</a>。</p></li>
</ol>
</div>
<div id="周长孺" class="section level2">
<h2>
<span class="header-section-number">29.13</span> 周长孺<a class="anchor" aria-label="anchor" href="#%E5%91%A8%E9%95%BF%E5%AD%BA"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶十九-周长孺-1"></span>
周长孺，字士彦，澶渊人，杨寘牓登第，为渭州共城县令。得师曰邵康节先生。士彦事先生以古弟子礼，先生告以先天之学。士彦性刚，遇事辄发，既从先生，即淡然若无意于世者。其季直孺怪问之，士彦慨然曰：「此吾得于先生者。」士彦在共城猎近郊，有兔起草间，自射中之，即其处不复见兔，得石刻，其文曰「士彦当都而卒」。后士彦每至京师必遽归，不敢留。治平末，以都官员外郎知剑州普城县，卒。《邵氏闻见录》卷十六。</li>
</ol>
</div>
<div id="李-平" class="section level2">
<h2>
<span class="header-section-number">29.14</span> 李　平<a class="anchor" aria-label="anchor" href="#%E6%9D%8E-%E5%B9%B3"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶十九-李平-1"></span>
李平，字初平，为郴州守。时濂溪先生为桂阳令，初平知先生之贤，与之语，叹曰：「吾欲读书何如？」先生曰：「公老无及矣，某请得为公言之。」于是初平日听先生语，二年果有悟。《言行龟鉴》卷一。</li>
</ol>
</div>
<div id="刘-绚" class="section level2">
<h2>
<span class="header-section-number">29.15</span> 刘　绚<a class="anchor" aria-label="anchor" href="#%E5%88%98-%E7%BB%9A"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶十九-刘绚-1"></span>
刘质夫绚，自髫龀即事明道先生，天性孝悌，乐善而不为异端所惑，气和而体庄，持论不苟合，跬步不离学。每瞀闷时，正气端襟，意气即下。既卒，明道以文哭之曰：「游吾门者众矣，而信之笃，得之多，行之果，守之固，若子者几希。」侯师圣称之曰：「明道平和简易，惟刘绚近之。」《言行龟鉴》卷二。</li>
</ol>
</div>
<div id="谢良佐" class="section level2">
<h2>
<span class="header-section-number">29.16</span> 谢良佐<a class="anchor" aria-label="anchor" href="#%E8%B0%A2%E8%89%AF%E4%BD%90"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶十九-谢良佐-1"></span>
上蔡先生初造程子，程子以客肃之，辞曰：「为求师而来，愿执弟子礼。」程子受之，馆于门侧。上漏旁穿，天大风雪，宵无烛，昼无炭，市饭不得温。程子弗问，谢处安焉。如是逾月，豁然有省，然后程子与之语。《困学纪闻》卷十五。</p></li>
<li><p><span id="宋轶十九-谢良佐-2"></span>
见杨时<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html#%E5%AE%8B%E8%BD%B6%E5%8D%81%E4%B9%9D-%E6%9D%A8%E6%97%B6-1">1</a>。</p></li>
<li><p><span id="宋轶十九-谢良佐-3"></span>
四先生：谢良佐显道、游酢定夫、吕大临与叔、杨时中立。二程先生门人。《小学绀珠》卷五。</p></li>
</ol>
</div>
<div id="游-酢" class="section level2">
<h2>
<span class="header-section-number">29.17</span> 游　酢<a class="anchor" aria-label="anchor" href="#%E6%B8%B8-%E9%85%A2"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶十九-游酢-1"></span>
游、杨来见伊川。一日，先生坐而瞑目，二子立侍，不敢去。久之，先生乃顾曰：「二子犹在此乎？日暮矣，姑就舍。」二子者退，则门外雪深尺余矣。《宋名臣言行录》外集卷三。《二程外书》卷十二引《侯子雅言》。《言行龟鉴》卷一。</p></li>
<li><p><span id="宋轶十九-游酢-2"></span>
游定夫忽自太学归蔡，过扶沟伊川，伊川问：「试有期，何以归也？」定夫曰：「某读《礼》，太学以是应试者多，而乡举者实少。」伊川笑之。定夫请问，伊川曰：「是未知学也，岂无义无命乎？」定夫即复归太学，是岁登第。《二程外书》卷十二。</p></li>
<li><p><span id="宋轶十九-游酢-3"></span>
游公定夫，其子性刚，名之以损，且曰：「损，君子以惩忿窒欲。」《步里客谈》卷上。</p></li>
<li><p><span id="宋轶十九-游酢-4"></span>
见谢良佐<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html#%E5%AE%8B%E8%BD%B6%E5%8D%81%E4%B9%9D-%E8%B0%A2%E8%89%AF%E4%BD%90-3">3</a>。</p></li>
</ol>
</div>
<div id="杨-时" class="section level2">
<h2>
<span class="header-section-number">29.18</span> 杨　时<a class="anchor" aria-label="anchor" href="#%E6%9D%A8-%E6%97%B6"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶十九-杨时-1"></span>
杨中立时调官京师，往颍昌，从学于明道。南方高弟，惟游定夫、谢显道与公三人。伊川自涪归，见学者凋落，多从异学，独杨、谢不变。因叹曰：「学者皆流于异端，惟杨、谢二君长进。」中立归，明道送之出门，因谓坐客曰：「吾道南矣。」《言行龟鉴》卷一。《宋名臣言行录》外集卷八。</p></li>
<li><p><span id="宋轶十九-杨时-2"></span>
见游酢<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html#%E5%AE%8B%E8%BD%B6%E5%8D%81%E4%B9%9D-%E6%B8%B8%E9%85%A2-1">1</a>。</p></li>
<li><p><span id="宋轶十九-杨时-3"></span>
崇宁初，始闻杨时中立之贤于关沼止叔，久方见之，而获从游焉。止叔尝称杨丈之语，以为「世人畏死，特以众人共畏之耳。如使人皆不畏死，则死为不足畏矣。」止叔以杨丈实能不畏死也。《东莱吕紫微师友杂志》。</p></li>
<li><p><span id="宋轶十九-杨时-4"></span>
〔龟山〕年七十，以宰相王黼荐，除秘书郎。召至阙，迁著作郎，累迁给事中。绍兴初，为工部侍郎。卒，志铭及言行录，皆为鲁讳，不敢言所荐。《吹剑四录》。</p></li>
<li><p><span id="宋轶十九-杨时-5"></span>
杨龟山见李伯纪责降中造宅，谓人曰：「李三好闲不得。」《野老记闻》。</p></li>
<li><p><span id="宋轶十九-杨时-6"></span>
胡文定云：「杨先生却是聪明过人，伊川才举起新说，有害道处，杨节节推出来。」伊川云：「杨某煞聪明。」《宋名臣言行录》外集卷八。</p></li>
<li><p><span id="宋轶十九-杨时-7"></span>
胡澹庵见杨龟山，龟山举两肘示之曰：「吾此肘不离案三十年，然后于道有进。」《鹤林玉露》甲编卷一。《东山谈苑》卷三。《宋稗类钞》卷五。《古事比》卷三十。</p></li>
<li><p><span id="宋轶十九-杨时-8"></span>
见赵鼎<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B9%9D.html#%E5%AE%8B%E8%BD%B6%E4%BA%8C%E5%8D%81%E4%B9%9D-%E8%B5%B5%E9%BC%8E-8">8</a>。</p></li>
<li><p><span id="宋轶十九-杨时-9"></span>
杨龟山庙祀在常州，有豪家欲夺其地者，郡守知之，行香日，题诗壁间，豪家媿而寝焉。诗曰：「瓣香觅路拜龟山，独立斜阳未忍还。庙貌俨如生气在，断碑惟见藓痕斑。道传伊洛名千古，迹寄毘陵屋半间。黄鸟不知谁是主，隔林犹自语闲关。」《坚瓠己集》卷二。</p></li>
</ol>
</div>
<div id="尹-焞" class="section level2">
<h2>
<span class="header-section-number">29.19</span> 尹　焞<a class="anchor" aria-label="anchor" href="#%E5%B0%B9-%E7%84%9E"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶十九-尹焞-1"></span>
尹焞年二十始登先生之门，尝得朱公掞所论《杂说》呈先生，问先生：「此书可观否？」先生留半月。一日，请曰：「前日所呈《杂说》如何？」先生曰：「某在，何必观此？若不得颐心，只是记得他意。」焞自此不敢复读。《宋名臣言行录》外集卷三。</p></li>
<li><p><span id="宋轶十九-尹焞-2"></span>
待制尹德充焞，幼事伊川先生。初业进士应举，策问议欲诛元祐名公卿得罪于朝者。尹叹息曰：「尚可以干禄乎哉！」不终对而出，且告于程氏曰：「焞不复应进士举矣。」《能改斋漫录》卷十三。《言行龟鉴》卷二。</p></li>
<li><p><span id="宋轶十九-尹焞-3"></span>
大观中，新学日兴，有言者曰：「程颐倡为异端，尹焞、张绎为之左右。」先生遂不欲仕，而声闻益盛，德益成。同门之士皆尊畏之，伊川曰：「我死而不失其正者，尹氏子也。」《宋名臣言行录》外集卷九。</p></li>
<li><p><span id="宋轶十九-尹焞-4"></span>
伊川自涪陵归，《易传》已成，未尝示人。门弟子请益，有及《易》书者，方命小奴取书箧以出，身自发之，以示门弟子，非所请，不敢多阅。一日出《易传》序示门弟子，先生受之归，伏读数日。后见伊川，伊川问所见，先生曰：「某固欲有所问，然不敢发。」伊川曰：「何事也？」先生曰：「至微者，理也。至著者，象也。『体用一源，显微无间』，似太露天机也。」伊川叹美曰：「近日学者，何尝及此？某亦不得已而言焉耳。」《二程外书》卷十二。</p></li>
<li><p><span id="宋轶十九-尹焞-5"></span>
和靖在泸州一室名曰遂志斋，取《易》「致命遂志」之义。在涪陵县所居名曰习堂，取「学而时习之」之义。在千福院一室名曰六有斋，取横渠先生所谓「言有教，动有法，昼有为，宵有得，息有养，瞬有存」之意。一室名曰三畏斋，取「畏天命，畏大人，畏圣人之言」之意。《伊洛渊源录》卷十一引《涪陵记善录》。《宋名臣言行录》外集卷九。</p></li>
<li><p><span id="宋轶十九-尹焞-6"></span>
绍兴五年，侍讲范公冲举先生自代，高宗谓侍臣曰：「昔召程颐，自布衣除崇政殿说书。焞可依例，令宣抚司津遣赴行在所。」先生累辞不得，设祭于伊川，乃上道。《宋元学案》卷五十七。</p></li>
<li><p><span id="宋轶十九-尹焞-7"></span>
先是，伊川先生谪居于涪，涪人立祠于北岩，先生避地，偶亦居焉。至是以文告辞曰：「焞甲寅孟秋，始居涪陵。己卯孟冬，误辱召命。继下除书，实嗣讲事。人微望轻，敢绍前躅？辞不获命，勉赴行在。有补于世，则未有也；不辱其门，则有之。今兹启行，惟先生有以鉴之。」《伊洛渊源录》卷十一。</p></li>
<li><p><span id="宋轶十九-尹焞-8"></span>
尹和靖在平江累年，凡百严整有常，遇饮酒听乐，但拱手安足处，终日未尝动。平江有僧见之，曰：「吾不知儒家所谓周孔为如何，恐亦只如此也。」《读书镜》卷三。</p></li>
<li><p><span id="宋轶十九-尹焞-9"></span>
先是，靖康元年秋，种师道同知枢密院事，荐先生学行可备劝讲。召至京师，先生不欲留，赐号「和静处士」。户部尚书孙傅伯野、御史中丞吕好问舜徒、户部侍郎邵溥泽民、中书舍人胡安国康侯以为未副求贤之意，乞特加识擢。会围城，不果召。金陷河南，先生妻子皆死于贼。先生死而复苏，窜朝安山谷中。刘豫潜立，命伪帅赵彬厚礼聘之。先生逃去，夜涉渭川，间道奔蜀。张忠献为宣抚处置使，招与相见。已而自阆之涪，依其子婿以居。绍兴四年春，赵公、张公并相。五月，范元长除徽猷阁待制兼侍讲。元长奏先生「诚明之学，实有渊源，直方之行，动合规矩，举以代臣，允惬公议」。有旨召赴行在。宣抚司劄下涪州，知州事李赡申宣抚司云：「尹处士虽寓本州，独处一室，邦人莫见其面，恐非有司文移可致。乞自使司专差官一员，以礼津遣。」权宣抚副史邵溥从之。先生再辞，有旨授右宣教郎充崇政殿说书，令宣抚司加礼敦遣赴行在。范侍讲又奏：「乞令夔路漕臣一员往涪州敦遣，仍差拨舟船及兵士二十人，给中金五百两</p></li>
</ol>
<p>为行费。俟至荆南，令本路帅漕司敦遣。」皆从之。六年九月，先生离涪。十二月，赵公免相，元长继罢。谏官陈公辅乞禁伊川学，张公从之。七年二月，先生至江州，以病少留。先已七上章辞说书之命，至是复引程学为言，乞自便。张公耻之，乃显荐先生避伪之节，且言其所学所养有大过人者，乞令江州守臣疾速以礼敦遣。有旨依奏。九月，先生至国门，力辞新命，诏不允。会张公罢，赵公复相。先生犹以疾丐免。上赐金帛，命赵公存问慰劳，须病愈入见。先生又辞，凡二十状，不允，乃受命。既对，又辞于上前，上曰：「朕渴卿久矣。……」先生不得辞，遂就职，时年六十有七矣。《道命录》卷三。</p>
<ol start="10" style="list-style-type: decimal">
<li>
<span id="宋轶十九-尹焞-10"></span>
先是，陈公辅请禁伊川之学，事虽行，赵忠简再入，公辅旋亦罢。八年，赵公免，秦桧独相，以赵公之门多善士，已深忌之，及决屈己和戎之议，而一时仁贤争之尤力。桧大怒，遂尽斥之。盖桧初非知道学者，始特窃其名以倾吕元直，终则没其实以害赵忠简，是以若是其纷纷也。和静先生闻和议成，病中上疏，极谏以为不可堕虏计，陛下此膝一屈，不可复伸。又以书切责桧，桧大怒。先生因力辞礼部侍郎恩命，章十上，迄不就职，乃得在外宫观，寻得请致仕。时先生子婿程暐为桐庐县令，因往依之。暐则伊川先生之孙也。又有婿邢纯为浙东安抚司准备差遣，先生复往视之。遂以十二年十一月五日卒于绍兴。《道命录》卷四。</li>
</ol>
</div>
<div id="杨国宝" class="section level2">
<h2>
<span class="header-section-number">29.20</span> 杨国宝<a class="anchor" aria-label="anchor" href="#%E6%9D%A8%E5%9B%BD%E5%AE%9D"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶十九-杨国宝-1"></span>
杨应之兄弟皆安贫乐道，未尝少屈于人。元丰间亲丧，服除，至京师，寓于予家榆林旧第。日以粗饭置一盆，又以一盆盛菜蔬，兄弟分食之，甘如饴蜜。《伊洛渊源录》卷七引《吕氏杂志》。</p></li>
<li><p><span id="宋轶十九-杨国宝-2"></span>
杨十七学士〔应之〕尝题所居壁云：「有竹百竿，有香一炉，有书千卷，有酒一壶，如是足矣。」伊川先生常以为交游中惟杨应之有英气。《伊洛渊源录》卷七。</p></li>
<li><p><span id="宋轶十九-杨国宝-3"></span>
杨十七学士应之国宾力行苦节，学问赡博，而弘致远识，特异流俗。尝题所居壁云：「有竹百竿，有香一炉，有书千卷，有酒一壶，如是足矣。」伊川正叔先生尝以为交游中惟杨应之有些英气。《紫微诗话》。案：国宾，为「国宝」之误。</p></li>
</ol>
</div>
<div id="李-潜" class="section level2">
<h2>
<span class="header-section-number">29.21</span> 李　潜<a class="anchor" aria-label="anchor" href="#%E6%9D%8E-%E6%BD%9C"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶十九-李潜-1"></span>
李君行自虔州入京师，至泗上，其子弟请先行，君行问其故，曰：「科场近，先欲至京师，贯开封户籍取应。」君行不许，曰：「汝虔州人而贯开封，欲求事君而先欺君，可乎？宁迟数年，不可行也。」《童蒙诗训》。《苕溪渔隐丛话》后集卷二十二。《言行龟鉴》卷四。</li>
</ol>
</div>
<div id="陈君行" class="section level2">
<h2>
<span class="header-section-number">29.22</span> 陈君行<a class="anchor" aria-label="anchor" href="#%E9%99%88%E5%90%9B%E8%A1%8C"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶十九-陈君行-1"></span>
〔陈君行〕尝自处州入京师，至泗州，其子弟请先行。君行问其故，曰：「科场近，欲先至京师，贯开封府户取应。」君行不许，曰：「汝处州人，而户贯开封，欲求事君，而先欺君乎？宁迟数年，不可行也。」《能改斋漫录》卷十二。</li>
</ol>
</div>
<div id="朱光庭" class="section level2">
<h2>
<span class="header-section-number">29.23</span> 朱光庭<a class="anchor" aria-label="anchor" href="#%E6%9C%B1%E5%85%89%E5%BA%AD"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶十九-朱光庭-1"></span>
〔公掞〕簿万年，数假邑事，邑人谓之明镜。时程伯淳簿鄠县，张山甫簿武功，皆以才名称，关中谓之三杰。 《宋名臣言行录》外集卷六。</p></li>
<li><p><span id="宋轶十九-朱光庭-2"></span>
见程颢<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html#%E5%AE%8B%E8%BD%B6%E5%8D%81%E4%B9%9D-%E7%A8%8B%E9%A2%A2-22">22</a>。</p></li>
</ol>
</div>
<div id="刘-恕" class="section level2">
<h2>
<span class="header-section-number">29.24</span> 刘　恕<a class="anchor" aria-label="anchor" href="#%E5%88%98-%E6%81%95"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶十九-刘恕-1"></span>
道原少颕悟俊拔，读书过目即成诵。年四岁，坐客有言「孔子无兄弟」者，道原应声曰：「以其兄之子妻之。」一坐惊异。十二三谒丞相晏公，问以事，道原反复诘难，公不能对。《名臣碑传琬琰集》中卷三十八。《名贤氏族言行类稿》卷三十。</p></li>
<li><p><span id="宋轶十九-刘恕-2"></span>
见刘攽<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html#%E5%AE%8B%E8%BD%B6%E5%8D%81%E4%BA%94-%E5%88%98%E6%94%BD-10">10</a>。</p></li>
<li><p><span id="宋轶十九-刘恕-3"></span>
〔刘道原〕在洛阳，与〔司马〕光偕如万安山，道旁有碑，读之，乃五代列将，人所不称道者。道原即能言其行事终始。归验于旧史，信然。宋次道知亳州，家多书，道原枉道就借观之。次道日具酒馔为主人礼，道原曰：「此非吾所为来也，殊废吾事，愿悉撤去。」独闭阁昼夜读且钞，留旬日，尽其书而去。目为之翳。《宋名臣言行录》后集卷十四引《十国纪年序》。《何氏语林》卷九。</p></li>
<li><p><span id="宋轶十九-刘恕-4"></span>
刘道原恕，家贫不能自给，一毫不妄取于人。其自洛阳南归也，时已十月，无寒具，司马温公以衣袜二事及旧貂褥赆之，固辞，强与之。行之颍州，悉封而还之。司马温公曰：「于光不受，他人可知。」《言行龟鉴》卷二。《宋名臣言行录》后集卷十四引《十国纪年序》。《何氏语林》卷三。</p></li>
<li><p><span id="宋轶十九-刘恕-5"></span>
方介甫用事，呼吸成祸福，凡有施置举，天下莫能夺。高论之士始异而终附之，面誉而背毁之，口是而心非之者，比肩是也。道原独奋厉不顾，直指其事，是曰是，非曰非。或面刺介甫，至变色如铁。或稠人广坐，介甫之人满侧，道原公议其得失，无所隐。恶之者侧目，爱之者寒心，至掩耳起避之，而道原曾不以为意。《宋名臣言行录》后集卷十四引《十国纪年序》。《言行龟鉴》卷三。</p></li>
<li><p><span id="宋轶十九-刘恕-6"></span>
刘道原恕尝面折王介甫，故子瞻送之诗云：「孔融不肯让曹操，汲黯本自轻张汤。」此语盖诋介甫也。《步里客谈》卷上。</p></li>
<li><p><span id="宋轶十九-刘恕-7"></span>
荆公笑道原耽史而不穷经，相见必戏之曰：「道原读到汉八年未？」而道原历诋荆公之学，士子有谈新经者，道原怒形于色，曰：「此人口出妖言，面带妖气。」《宋名臣言行录》后集卷十四引《范太史遗事》。</p></li>
<li><p><span id="宋轶十九-刘恕-8"></span>
见晁说之<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%89.html#%E5%AE%8B%E8%BD%B6%E4%BA%8C%E5%8D%81%E4%B8%89-%E6%99%81%E8%AF%B4%E4%B9%8B-14">14</a>。</p></li>
<li><p><span id="宋轶十九-刘恕-9"></span>
刘道原为人强记，纪传之外，闾里所录私记杂说无所不览。坐听其谈，衮衮无穷，上下数千载间，细大之事如指掌。《宋名臣言行录》后集卷十四引《十国纪年序》。</p></li>
</ol>
</div>
<div id="赵彦若" class="section level2">
<h2>
<span class="header-section-number">29.25</span> 赵彦若<a class="anchor" aria-label="anchor" href="#%E8%B5%B5%E5%BD%A6%E8%8B%A5"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶十九-赵彦若-1"></span>
赵元考彦若，周翰之子也，无书不记，世谓「著脚书楼」。然性不伐，而尤恭谨。馆中诸公方论药方，有一药不知所出，虽掌禹锡大卿曾经修《本草》，亦不能省。或云：「元考安在？但问之，渠必能记也。」时元考在下坐，对曰：在几卷，附某药下，在第几叶第几行，其说云云。检之果验。然众怪之，曰：「诸公纷纷，而子独不言，何也？」元考曰：「诸公不见问，某所以不敢言耳。」元丰间，三韩人使在四明唱和诗，奏到御前，其诗序有「惭非《白雪》之词，辄效青唇之唱」之句。神宗问「青唇」事，近臣皆不知，因荐元考。元考对：「在某小说中。然君臣间难言也，容臣写本上进。」本入，上览之，止是夫妇相酬答言语。因问大臣：「赵彦若何以不肯面对？」或对曰：「彦若素纯谨，僚友不曾见其惰容，在君父前，宜其恭谨如此也。」上嘉叹焉。《曲洧旧闻》卷二。参见赵元老<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html#%E5%AE%8B%E8%BD%B6%E5%8D%81%E4%B9%9D-%E8%B5%B5%E5%85%83%E8%80%81-1">1</a>。</li>
</ol>
</div>
<div id="赵元老" class="section level2">
<h2>
<span class="header-section-number">29.26</span> 赵元老<a class="anchor" aria-label="anchor" href="#%E8%B5%B5%E5%85%83%E8%80%81"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶十九-赵元老-1"></span>
元丰中，高丽使朴寅亮至明州，象山尉张中以诗送之，寅亮答诗序有「花面艳吹，愧邻妇青唇之敛；桑闲陋曲，续郢人白雪之音」之语。有司劾：中小官，不当外交夷使。奏上，神宗顾左右「青唇」何事，皆不能对，乃以问赵元老，元老奏：「不经之语，不敢以闻。」神宗再谕之，元老诵《太平广记》云：「有覩邻夫见其妇吹火，赠诗云：『吹火朱唇动，添薪玉腕斜。遥看烟里面，恰似雾中花。』其妇告其夫曰：『君岂不能学也？』夫曰：『汝当吹火，吾亦效之。』夫乃为诗云：『吹火青唇动，添薪墨腕斜。遥看烟里面，恰似鸠槃茶。』」元老之强记如此，虽怪僻小说，无不该览。《渑水燕谈录》卷九。《宋朝事实类苑》卷十六。参见程师孟<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html#%E5%AE%8B%E8%BD%B6%E5%8D%81%E5%85%AB-%E7%A8%8B%E5%B8%88%E5%AD%9F-1">1</a>。案：元老，似「元考」之误，即赵彦若。</li>
</ol>
</div>
<div id="朱寿昌" class="section level2">
<h2>
<span class="header-section-number">29.27</span> 朱寿昌<a class="anchor" aria-label="anchor" href="#%E6%9C%B1%E5%AF%BF%E6%98%8C"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶十九-朱寿昌-1"></span>
朱寿昌，刑部朱侍郎巽之子。其母微，寿昌流落贫家，十余岁方得归，遂失母所在，寿昌哀慕不已。及长，乃解官访母，遍走四方，备历艰难，见者莫不怜之。闻佛书有水忏者，其说谓欲见父母者，诵之当获所愿，寿昌乃昼夜诵持，仍刺血昼忏，摹板印施于人，唯愿见母，历年甚多。忽一日至河中府，遂得其母，相持恸绝，感动行路。乃迎以归，事母至孝。复出从仕，今为司农少卿。士人为之传者数人，丞相荆公而下，皆有《朱孝子诗》数百篇。《梦溪笔谈》卷九。</p></li>
<li><p><span id="宋轶十九-朱寿昌-2"></span>
朱寿昌，字康叔，扬州天长人也。生七岁，父守长安，出其母刘氏嫁民间，母子不相知者五十年。寿昌既仕，而念母之不见也。行四方求之，不置饮食，罕御酒肉，与人言辄流涕，以浮屠法灼臂烧顶，刺血写佛书，冀遂其志。熙宁初，弃官入秦，与家人诀誓，不见母，不复还。行次同州，得焉，刘氏时年七十余矣。由是天下皆知其孝。寿昌始以母故，通判河中府，迎其同母弟妹以归。居数岁，母卒，泣涕几丧明，有白乌集其墓上。《名贤氏族言行类稿》卷五。《东轩笔录》卷十。《仕学规范》卷五引《哲宗朝名臣传》。《湖海新闻夷坚续志》前集卷一。</p></li>
</ol>
</div>
<div id="张-介" class="section level2">
<h2>
<span class="header-section-number">29.28</span> 张　介<a class="anchor" aria-label="anchor" href="#%E5%BC%A0-%E4%BB%8B"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶十九-张介-1"></span>
番阳张吉父介，方娠时，父去客东西川不还。张君自为儿时，已怆然有感。其言语食息，未尝不在蜀也。与尚书彭公器资同学，作诗云：「应是子规啼不到，致令我父未归家。」闻者皆怜之。既长，走蜀，父初无还意。乃归省母，复至涪阆，往返者三。其父遂以熙宁十年三月至自蜀，乡人迎谒叹息，或为感泣。一时名士，咸赋诗以纪其事。……张君自其父归，又作轩以安之，而名之曰怡轩，器资为之记云。《能改斋漫录》卷十一。《宋诗纪事》卷二十七。</li>
</ol>
</div>
<div id="姚-勔" class="section level2">
<h2>
<span class="header-section-number">29.29</span> 姚　勔<a class="anchor" aria-label="anchor" href="#%E5%A7%9A-%E5%8B%94"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶十九-姚勔-1"></span>
乡人姚待制辉中勔，嘉祐四年进士及第。年三十为县令，以母老疾，遂求致仕，冀亟得朝官封其母。母卒，辉中哀毁濒死，屏居穷巷者十五年。岁时上冢，终身常徒步往返，且行且泣，路人见者，皆为感动。《家世旧闻》卷下。</li>
</ol>
</div>
<div id="张-亶" class="section level2">
<h2>
<span class="header-section-number">29.30</span> 张　亶<a class="anchor" aria-label="anchor" href="#%E5%BC%A0-%E4%BA%B6"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶十九-张亶-1"></span>
张亶诚甫，洛阳人，仕熙宁中，超诣不群。一日，病得愈，梦行太空中，闻天风海涛，声震林木。徐见海中楼阙金碧，半云霞中，觉髩发皆爽气。顷列琼裾琅珮者数百人，相与间坐，揖亶，出轴纸请赋。视笔砚，皆碧玉色。且诫曰：「此间文章，要似隐起鸾凤，当与织女机杼分巧，过是乃人间语耳。」亶成一绝：「天风吹散赤城霞，染出连云万树花。误入醉乡迷去路，傍人应笑亦忘家。」群仙骈首伸纸争玩味。一人曰：「子诗佳绝，未免近凡。」酌酒一杯，极甘寒，忽　觉身堕千仞之山，恍然而寤。《西清诗话》卷中。《苕溪渔隐丛话》前集卷五十八。案：后出文献或记作舒亶事，误。</li>
</ol>
</div>
<div id="王-观" class="section level2">
<h2>
<span class="header-section-number">29.31</span> 王　观<a class="anchor" aria-label="anchor" href="#%E7%8E%8B-%E8%A7%82"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶十九-王观-1"></span>
见滕元发<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html#%E5%AE%8B%E8%BD%B6%E5%8D%81%E5%85%AB-%E6%BB%95%E5%85%83%E5%8F%91-10">10</a>。</p></li>
<li><p><span id="宋轶十九-王观-2"></span>
王观恃才放诞，陆子履慎默于事，无所可否。观尝以方直少之，然二人极相善也。观寝疾，子履往候之。观恶寒，以方帽包裹坐复帐中。子履笑曰：「体中少不佳，何至是？所谓王三惜命也。」观应声，复曰：「王三惜命，何如六四括囊？」当时闻者莫不大笑。《曲洧旧闻》卷六。《何氏语林》卷二十七。《尧山堂外纪》卷五十一。《宋稗类钞》卷六。</p></li>
<li><p><span id="宋轶十九-王观-3"></span>
王观与章子厚友善，俱以疎散称，时号「观三惇七」，各言其第也。子厚执政，观蹭蹬不达，至堂见子厚，邀至阁中话旧。欲去，子厚令引马就登，观上马，对众，顾谓子厚曰：「相公莫要忘了观三。」子厚颇有惭色。《过庭录》。</p></li>
<li><p><span id="宋轶十九-王观-4"></span>
王观学士尝应制撰《清平乐》词云：「黄金殿里，烛影双龙戏。劝得官家真个醉，进酒犹呼万岁。　折旋舞彻伊州，君恩与整搔头。一夜御前宣住，六宫多少人愁。」高太后以为媟渎神宗，翌日罢职，世遂有逐客之号。《能改斋漫录》卷十七。《词林纪事》卷五。</p></li>
<li><p><span id="宋轶十九-王观-5"></span>
〔王观通叟〕号王逐客。世传「霜瓦鸳鸯」，其作也。词格不高，以「冠柳」自名，则可见矣。《直斋书录解题》卷二十一。</p></li>
<li><p><span id="宋轶十九-王观-6"></span>
王通叟名观，有《冠柳集》，序者称其高于柳词，故曰《冠柳》。《唐宋诸贤绝妙词选》卷五。</p></li>
</ol>
</div>
<div id="王-觌" class="section level2">
<h2>
<span class="header-section-number">29.32</span> 王　觌<a class="anchor" aria-label="anchor" href="#%E7%8E%8B-%E8%A7%8C"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶十九-王觌-1"></span>
见刘攽<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html#%E5%AE%8B%E8%BD%B6%E5%8D%81%E4%BA%94-%E5%88%98%E6%94%BD-9">9</a>。</li>
</ol>
</div>
<div id="陈大雅" class="section level2">
<h2>
<span class="header-section-number">29.33</span> 陈大雅<a class="anchor" aria-label="anchor" href="#%E9%99%88%E5%A4%A7%E9%9B%85"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶十九-陈大雅-1"></span>
外祖陈公大雅，为人刚果，文章似之。再举不第，裂冠文身，示不复践场屋。能诗，为清献赵公所知。逾八十乃死。死翌日，复苏，索笔题诗曰：「胡柳陂中过，令人念战功。兵交千骑没，血染一川红。朱氏皆豚犬，唐家尽虎龙。壮图成慷慨，掷剑向西风。」题毕乃逝。味其言，岂葛从周、王彦章之徒与？英雄之气，毅然犹在也。《珊瑚钩诗话》卷二。《宋诗纪事》卷二十三。</li>
</ol>
</div>
<div id="徐-积" class="section level2">
<h2>
<span class="header-section-number">29.34</span> 徐　积<a class="anchor" aria-label="anchor" href="#%E5%BE%90-%E7%A7%AF"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶十九-徐积-1"></span>
徐绩父名石，平生不用石器，遇石不践，遇桥则令人负之而过。《齐东野语》卷四。《吹剑四录》。《五杂组》卷十三。《古事比》卷十四。案：徐绩，为「徐积」之误。</p></li>
<li><p><span id="宋轶十九-徐积-2"></span>
山阳徐积仲车，博学志行。父石少亡，积终身不登山，行遇石，必避之。尝冒暑，道遇奔丧者，辍马以遗之，徒行还家。憩户外，风乘之，得聋疾，年仅四十。勉从母命作诗赋，一举登进士第。久之，丧母，哀毁过人，乡里化之。葬母，助葬者数千人。《渑水燕谈录》卷三。《宋朝事实类苑》卷五十三。</p></li>
<li><p><span id="宋轶十九-徐积-3"></span>
徐仲车贫甚，事母至孝。父早弃家，不知所终，乃尽力于母。既死，图其像日祭之，饮食皆持匕箸举进于像上，若食之者。像率淋漓霑污。父名石，每行山间，或庭宇遇有石，辄跃以过，偶误践，必呜咽流涕。好作诗，颇豪怪，日未尝辍，有六千余篇。每客至，不暇见，必辞以作诗忙。终于家。苏子瞻往来淮甸，亦致礼，以为独行君子也。《石林避暑录话》卷四。</p></li>
<li><p><span id="宋轶十九-徐积-4"></span>
徐仲车先生少年时为母置膳，先过一卖肉家，中心欲买他肉，遂先于市中买他物，而别路于归途为顺，且亦有卖肉者，因自念言：心中已许买他家肉，若舍而之他，能不欺心乎？遂迂道买肉而归。且云己之行信自此始也。又言：少年时逐日以衫帽揖母。一日，当见贵官，乃用幞头襕衫，因自念言：天下之尊，无逾父母，今反不若见贵官。自明日以幞头襕衫往揖母焉。家人之见者，莫不笑之。既久，亦不笑也。且云己之行敬自此始也。《童蒙训》卷下。《鹤林玉露》乙编卷一。</p></li>
<li><p><span id="宋轶十九-徐积-5"></span>
先生事母谨严，非有大故未尝去其侧。日具太夫人所嗜，或不获，即奔走阛市，人或慕其纯孝，损值以售之。太夫人饮食时，率家人在左右为儿戏，或讴歌以说之。故太夫人虽在穷巷，而奉养与富贵家等，无须臾不快也。《宋名臣言行录》后集卷十四。《自警编》卷三。</p></li>
<li><p><span id="宋轶十九-徐积-6"></span>
见胡瑗<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%94.html#%E5%AE%8B%E8%BD%B6%E5%8D%81%E4%BA%94-%E8%83%A1%E7%91%97-5">5</a>。</p></li>
<li><p><span id="宋轶十九-徐积-7"></span>
徐积仲车先生，山阳人，小许榜登科。初从安定胡先生学，潜心力行，不复仕进。……先生自言：初见安定先生，退，头容少偏。安定忽厉声云：「头容直。」某因自思：不独头容直，心亦要直也。自此不敢有邪心。后因具公裳以见贵官，又自思云：「见贵官尚必用公裳，岂有朝夕见母而不具公裳者乎？」遂晨夕具公裳揖母。先生事母至孝，山阳人化之。《童蒙训》卷上。《宋名臣言行录》后集卷十四。《言行龟鉴》卷一。</p></li>
<li><p><span id="宋轶十九-徐积-8"></span>
徐积仲车居山阳，以疾不仕，而士大夫称其高风籍甚。其家节序享祀，动遵礼法，然唯祀母，而不祀父。《泊宅编》十卷本卷九。</p></li>
<li><p><span id="宋轶十九-徐积-9"></span>
徐积，字仲车，古之独行也。耳聩甚，画地为字乃始通语。终日面壁坐，不与人接，而四方事无不周知其详，虽新且密，无不先知。《东坡志林》十二卷本之卷二。《仇池笔记》卷下。</p></li>
<li><p><span id="宋轶十九-徐积-10"></span>
徐仲车先生畜犬，孳生至数十，不肯与人。或问之，云：「不忍使其母子相离。」《童蒙训》卷中。</p></li>
</ol>
</div>
<div id="潘兴嗣" class="section level2">
<h2>
<span class="header-section-number">29.35</span> 潘兴嗣<a class="anchor" aria-label="anchor" href="#%E6%BD%98%E5%85%B4%E5%97%A3"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶十九-潘兴嗣-1"></span>
清逸居士潘兴嗣，字延之，初调德化县尉。同郡许瑊，始拜江州，潘往见之，瑊不为礼，遂怀刺归。归竟不之官，问道于黄龙南禅师，获其印可。尝曰「我清世之逸民」，故自号焉。嘉祐以来，公卿交荐，章数十上，既以筠州军事推官起之，辞不就。隐居豫章东湖上，琴书自娱。一日，南公高弟潜庵源禅师访之，见其拂琴次，源曰：「老老大大，犹弄个线索在。」对曰：「也要弹教响。」源曰：「也不少。」对曰：「知心能几人？」寂音题其画像曰：「毗庐无生之藏，震旦有道之器。谈妙义借身为舌，擎大千以手为地。机锋不减庞蕴，而解文字禅；行藏大类孺子，而值休明世。舒王强之而不可，神考致之而不起。此天下士大夫所共闻。然公岂止于是而已哉。呜呼！」《罗湖野录》卷二。</p></li>
<li><p><span id="宋轶十九-潘兴嗣-2"></span>
见郭祥正<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E5%9B%9B.html#%E5%AE%8B%E8%BD%B6%E4%BA%8C%E5%8D%81%E5%9B%9B-%E9%83%AD%E7%A5%A5%E6%AD%A3-2">2</a>。</p></li>
</ol>
</div>
<div id="李彦高" class="section level2">
<h2>
<span class="header-section-number">29.36</span> 李彦高<a class="anchor" aria-label="anchor" href="#%E6%9D%8E%E5%BD%A6%E9%AB%98"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶十九-李彦高-1"></span>
熙宁辛亥、壬子闻武侯李，忘其名，以供奉官为衡州管界巡检。一日，捕盗入九疑山，深历岩洞，人迹罕到，忽瞻绝岭，路穷不可上。徘徊民舍，遥见岭中间有青烟一点，了然可辨。指以示村民，云：「居常见之，但不知为何人所燎，樵夫牧子皆不能到也。」李侯识其处，归以告同姓李君彦高者。李君业文，志未就，尝以养生不死为意，每闻有方士异人，必访之。与游处者，皆此类，恨未有得也。闻侯言，颇喜。即裹粮，假侯所与同行从者一人，往诣之。至其所，则独寻路望青烟处，攀缘藤而上，崄危备历。忽得平地，有草堂三数间。叩门而入，见一老人燕坐其中。忽覩李君，惊相谓曰：「何为至此？此非人迹可到也。」李揖前，叙以久慕仙道，闻所闻而来。老人笑揖，与之坐。李问老人姓名，曰：「吾唐末人，因离乱避世，隐历名山，来此亦三五十春秋矣。姓邢氏，名字不必问，吾亦不欲闻于世。」……又指面前二小池，仍有竹筒作刻漏状，曰：「从来甲子日辰，吾尽知之今日乃何日。所不知者国姓、年号耳。」李因尽告以熙宁天子姓号，传序年月。仙老颔之而已。李又问：「仙翁居此既久，曾略下山乎？」曰：「从来此，凡三因取水到半山下，他时未尝出也。」因叩以仙经道术要诀，则曰：「此当修养自到，难以口耳传授。」但以修心治性，凡为人伦、慈爱、忠孝事告之。李不得问，粮尽乃归。又数日，即为五日粮裹之而去，复至其所。其人笑喜问劳，李遂留五日。复叩之，则告以吐纳炼养之事。每坐语倦，则援瑟鼓之，其声韵非世间之音。李绝不能辨其曲操，但觉草堂中逡巡如惊雷怒涛之声，既罢，而余韵不绝也。左右凡四窗，皆长。几上文史如世间书，李窃视之，皆墨字天篆古文，间以朱字，如刊正校雠者，李皆不能晓。五日粮尽，又归。归数日，又五日粮以往，仙翁复笑延之如故，渐无间矣。李复叩之，遂以内丹真诀语之。……因赠李十二诗，临行又书一绝，皆天篆古文，李初莫能识。其后竟不复往，莫知所之也。李得诗，凡与同志或吾徒中善隶篆者讨寻十八年，方尽识十三篇，遂以传世。李今在衡、汾、湘间，颇有所得，但人无知者耳。《玉照新志》卷五。</li>
</ol>
</div>
<div id="周-贯" class="section level2">
<h2>
<span class="header-section-number">29.37</span> 周　贯<a class="anchor" aria-label="anchor" href="#%E5%91%A8-%E8%B4%AF"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶十九-周贯-1"></span>
周贯者，不知何许人，雅自号木鴈子。治平、熙宁间，往来西山，时时至高安，与予大父善，日酣饮，畜一大瓢，行旅夜以为溺器。工作诗，诗成癖，尝宿奉新龙泉观，半夜搥门，道士惊，科发披衣，启问其故。贯笑曰：「偶得句当奉。」道士殊不意，已问之，因使口诵。贯以手指画，吟曰：「弹琴伤指甲，盖席损髭须。」是夜贯寒甚，以席自覆故尔。又至袁州，见市井李生者有秀韵，欲携以同归林下。而李嗜酒色，意欲无行，贯指画药铛作偈示之，曰：「顽钝天教合作铛，纵生三脚岂能行。虽然有耳不听法，只爱人间恋火坑。」寻死于西山，方将化，人问其几何岁，贯曰：「八十西山作酒仙，麻鞋轧断布衣穿。相逢甲子君休问，太极光阴不计年。」后有人见于京师桥，付书与袁州李生，云：「我明年中秋夕时，当上谒也。」至时，果造李生，生时以事出，乃以白土大书其门而去，曰：「今年中秋夕，来赴去年约。不见破铁铛，弹指空剥剥。」李生后竟堕马，折一足。《冷斋夜话》卷八。《宋诗纪事》卷九十。</p></li>
<li><p><span id="宋轶十九-周贯-2"></span>
周贯，自言胶东人，常称木雁子。善属文，游于洪州西山，嗜酒不羁。布褐粗全。人或赠之，则诣酒家取一醉，余皆散坠不顾。西山人见贯往来者五十余年，而颜色如故。有以道术访之，则必报以恶声，使人亲近不得也。熙宁元年，至豫章石头市，遇故人张生，因托宿焉。生为具酒食而卧。中夜，逆旅之主人，闻户外有车马合沓声，起而视之，无有也。惟贯所卧室户正开，犹奄奄然喘息。就而察之，贯已死矣。明日，告新建县，尉吴杲卿往案之，柔洁如生。扶而转之，腹中如浪鸣焉。县主簿刘纯臣使人棺殓，埋于其地云。张生还家，其弟迎门曰：「周公凌晨见过，今往双岭矣。」众乃知贯非实死者也。贯所著《华阳三篇》，坐卧不离怀袖，人莫得见者。死之日，纯臣得而有之，称其文险绝而有条理。纯臣以诗纪之曰：「八十西山作酒仙，麻鞋孔断布衣穿。形骸一脱尘缘尽，太极光阴不计年。」洪觉范《冷斋夜话》尝言其略，然亦有不同也。《能改斋漫录》卷十八。</p></li>
</ol>
</div>
<div id="李士宁" class="section level2">
<h2>
<span class="header-section-number">29.38</span> 李士宁<a class="anchor" aria-label="anchor" href="#%E6%9D%8E%E5%A3%AB%E5%AE%81"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶十九-李士宁-1"></span>
李士宁者，蓬州人，自言学道，多诡数，善为巧发奇中。目不识书，而能口占作诗，颇有才思，而词理迂诞，有类谶语，专以妖妄惑人。周游四方及京师，公卿贵人多重之。人未尝见其经营及有囊橐，而赀用常饶，猝有宾客十数，珍馔立具，皆以为有归钱术。王介甫尤信重之，熙宁中，介甫为相，馆士宁于东府且半岁，日与其子弟游。及介甫将出金陵，乃归蓬州。宗室世居者，太祖之孙，颇好文学，结交士大夫，有名称，士宁先亦私入睦亲宅，与之游。士宁以为太祖肇造，宗室子孙当享其祚。会仁宗有赐英宗母仙游县君挽歌，微有传后之意，士宁窃其中间四句，易其首尾四句，密言世居当受天命以赠之。世居喜，赂遗甚厚。《涑水记闻》卷十六。</p></li>
<li><p><span id="宋轶十九-李士宁-2"></span>
李士宁者，蜀人，得导气养生之术，又能言人休咎。王荆公与之有旧，每延于东府，迹甚熟。荆公镇金陵，吕惠卿参大政，会山东告李逢、刘育之变，事连宗子世居，御史府、沂州各起狱推治之。劾者言士宁尝预此谋，𠡠天下捕之，狱具，世居赐死，李逢、刘育磔于市，士宁决杖，流永州，连坐者甚众。始兴此狱，引士宁者，意欲有所诬蔑，会荆公再入秉政，谋遂不行。《东轩笔录》卷五。</p></li>
<li><p><span id="宋轶十九-李士宁-3"></span>
见王安石<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html#%E5%AE%8B%E8%BD%B6%E5%8D%81%E5%85%AD-%E7%8E%8B%E5%AE%89%E7%9F%B3-3">3</a>。</p></li>
<li><p><span id="宋轶十九-李士宁-4"></span>
李士宁缘以金钑龙刀遗世居坐罪，许安世亦连坐焉。初，许既魁多士，其父许珫为越州知录，往省觐。道出杭州，见沈文通。召食罢，延之书斋，玩好尽在，见此宝刀以金涂双龙缠之，制作精巧，光芒射人。安世见而叹爱，且屡目之。文通曰：「少张喜此耶？通自得此刀，家间祸患相继，每欲与人。今公方魁天下，福气必能胜之，敢以为赠。」安世得之，宝惜特甚。而士宁素为安世所仰，一日以示，士宁见，遂拜曰：「此物乃在公所耶！此徐温所佩，有二刀焉，其雌者士宁已得之，此其雄也。士宁为此刀亲渡海，往外国求之而不得，今乃近在公处。」叹息惊骇久之。安世问其意，士宁密曰：「我大丹未成，不得仙去者，此刀未获也。若得此二刀以炼丹，不惟我受其功，药成亦可分遗公矣。」安世素神信士宁，遂举以与之。尔后寂然久之。至世居事作，此刀在焉，乃士宁私以遗世居也。士宁既坐私入宫赠诗与世居，又有龙刀，故坐罪配永州。而询其所由，乃安世处得之，故亦坐贬。《默记》卷下。</p></li>
<li><p><span id="宋轶十九-李士宁-5"></span>
李士宁道人，蓬州人，先得涂氏所藏轩辕山镜，洞见远近。蔡君谟学士以道自任，闻先生之名，望风恶之。君谟一夕梦为虎所逼，有一人救之。虎既去，与之坐曰：「公贵人也，但头骨不正。」乃以手为按之曰：「头骨已正矣。」梦觉，头尚痛。翌日，先生谒君谟，谓曰：「夜梦颇惊惶否？」君谟愕然，视其状，乃梦中逐虎正骨者，遂异之。后出守闽中，先生经由谒君谟，因告先生久患目疾不愈，昨夜梦龙树菩萨。先生即于袖中出画本，视之，一如梦中所见。先生乃瞠目视君谟，须臾，两目豁然明快。《群书类编故事》卷十四。</p></li>
<li><p><span id="宋轶十九-李士宁-6"></span>
蜀人李士宁，好言鬼神诡异事。为予言，尝泛海值风，广利王使存问己。又尝一夜，有人传相公命己，及往，燕设甚盛，饮食醉饱。既寤，乃在梁门外。疑所谓相公者，二相神也。人皆言士宁能佗心通。士宁过余，余故默作念，侮戏之竟日，士宁不知，乌在其通也！士大夫多遗其金帛钱物，士宁以是财用常饶足。人又以为有术能归钱，与李少君类矣。《中山诗话》。</p></li>
</ol>
</div>
<div id="曹-焕" class="section level2">
<h2>
<span class="header-section-number">29.39</span> 曹　焕<a class="anchor" aria-label="anchor" href="#%E6%9B%B9-%E7%84%95"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶十九-曹焕-1"></span>
曹焕游嵩山，中途遇道士盘礴石上，揖曰：「汝非苏辙之婿曹焕乎！」顾其侣曰：「何人？」曰：「老刘道士寓此，未尝与人语。」道士曰：「苏辙，欧永叔门人。汝以永叔为何等人？」焕曰：「文章、忠义为天下第一。」道士曰：「所知者如是而已。我永叔同年也，此袍得之永叔。盖尝破而不补，未尝垢而洗也。近得书甚安，汝岂不知神清洞事乎？汝与我以某年某月某日同集某处，我当以某月日化于石上。」复坐，不复语。焕亦行入山，果如期化于石上。《仇池笔记》卷下。</li>
</ol>
</div>
<div id="释智缘" class="section level2">
<h2>
<span class="header-section-number">29.40</span> 释智缘<a class="anchor" aria-label="anchor" href="#%E9%87%8A%E6%99%BA%E7%BC%98"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶十九-释智缘-1"></span>
随州僧智缘，尝以医术供奉仁宗、英宗。熙宁中，朝廷取青唐、武胜，缘遂因执政上言：「乞往鄯、廓，见董毡，说令纳地。」上召见后苑，赐白金以遣行，遂自称经略大师，深为王韶所恶，罢归。朝廷怜其意，犹得左街首座。《东轩笔录》卷七。</li>
</ol>
</div>
<div id="释愿成" class="section level2">
<h2>
<span class="header-section-number">29.41</span> 释愿成<a class="anchor" aria-label="anchor" href="#%E9%87%8A%E6%84%BF%E6%88%90"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶十九-释愿成-1"></span>
越州僧愿成客京师，能为符箓禁呪，时王雱幼子夜啼，用神呪而止，雱虽德之，然性靳啬。会章惇察访荆湖南、北二路，朝廷有意经略溪洞，或云蛮人多行南法，畏符箓，雱即荐成于章。章至辰州，先遣张裕、李资、明夷中及成等，入南江受降。裕等至洞而秽乱蛮妇，酋田元猛不胜其愤，尽缚来使，刳斩于柱。次至成，成搏颊求哀，元猛素事佛，乃不杀，押而遣之。愿成不以为耻，乃更乘大马拥挝斧以自从，称察访大师，犹以入洞之劳，得紫衣师号。《东轩笔录》卷七。</li>
</ol>
</div>
<div id="释化成" class="section level2">
<h2>
<span class="header-section-number">29.42</span> 释化成<a class="anchor" aria-label="anchor" href="#%E9%87%8A%E5%8C%96%E6%88%90"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶十九-释化成-1"></span>
见王安石<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html#%E5%AE%8B%E8%BD%B6%E5%8D%81%E5%85%AD-%E7%8E%8B%E5%AE%89%E7%9F%B3-106">106</a>。</p></li>
<li><p><span id="宋轶十九-释化成-2"></span>
见王安国<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html#%E5%AE%8B%E8%BD%B6%E5%8D%81%E5%85%AD-%E7%8E%8B%E5%AE%89%E5%9B%BD-23">23</a>。</p></li>
<li><p><span id="宋轶十九-释化成-3"></span>
见吕惠卿<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B8%83.html#%E5%AE%8B%E8%BD%B6%E5%8D%81%E4%B8%83-%E5%90%95%E6%83%A0%E5%8D%BF-12">12</a>。</p></li>
<li><p><span id="宋轶十九-释化成-4"></span>
见蔡京<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html#%E5%AE%8B%E8%BD%B6%E4%BA%8C%E5%8D%81%E4%BA%94-%E8%94%A1%E4%BA%AC-8">8</a>。</p></li>
<li><p><span id="宋轶十九-释化成-5"></span>
见刘安世<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html#%E5%AE%8B%E8%BD%B6%E4%BA%8C%E5%8D%81%E4%B8%80-%E5%88%98%E5%AE%89%E4%B8%96-1">1</a>。</p></li>
</ol>
</div>
<div id="释重喜" class="section level2">
<h2>
<span class="header-section-number">29.43</span> 释重喜<a class="anchor" aria-label="anchor" href="#%E9%87%8A%E9%87%8D%E5%96%9C"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶十九-释重喜-1"></span>
会稽法云长老重喜，为童子时，初不识字，因埽寺廊，忽若有省，遂能诗。其警句云：「地炉无火客囊空，雪似杨花落岁穷。拾得断麻缝坏衲，不知身在寂寥中。」程公辟修撰守会稽，闻喜名，一日召之与游蕺山上方院，索诗，喜即吟云：「行到寺中寺，坐观山外山。」盖戏用公辟体也。《老学庵笔记》卷四。</li>
</ol>
</div>
<div id="吴有方" class="section level2">
<h2>
<span class="header-section-number">29.44</span> 吴有方<a class="anchor" aria-label="anchor" href="#%E5%90%B4%E6%9C%89%E6%96%B9"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶十九-吴有方-1"></span>
见宋神宗<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C-4.html#%E5%AE%8B%E8%BD%B6%E4%BA%8C-%E5%AE%8B%E7%A5%9E%E5%AE%97-20">20</a>。</li>
</ol>
</div>
<div id="郑叔熊" class="section level2">
<h2>
<span class="header-section-number">29.45</span> 郑叔熊<a class="anchor" aria-label="anchor" href="#%E9%83%91%E5%8F%94%E7%86%8A"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶十九-郑叔熊-1"></span>
〔苏颂〕为馆职时，尝病寒，不知人。坐帏帐中，覆以衾，衣重裘，而战栗不已，六七日几绝。家人号泣，不知所为。有郑叔熊监簿者，泉州人，乡里号神医，适来京师，召使诊视。郑曰：「此中热耳。」乃尽脱衣去衾，复使当轩设浴斛，坐于中，沃以冷水，寒栗不可奈，气欲绝，恳求止水，不可，增之不已。久乃觉气蒸郁上腾，如发甑釜，乃使扶置卧榻，须臾大汗。数日良已。郑豪迈如义侠，在中都果以医显。《魏公谭训》卷九。</p></li>
<li><p><span id="宋轶十九-郑叔熊-2"></span>
余一族子旧服芎䓖，医郑叔熊见之云：「芎䓖不可久服，多令人暴死。」后族子果无疾而卒。《梦溪笔谈》卷十八。</p></li>
</ol>
</div>
<div id="王麻胡" class="section level2">
<h2>
<span class="header-section-number">29.46</span> 王麻胡<a class="anchor" aria-label="anchor" href="#%E7%8E%8B%E9%BA%BB%E8%83%A1"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶十九-王麻胡-1"></span>
〔元丰元年〕冬，太皇太后得水疾，御医不能愈。会新知邠州薛昌期久病水疾，得老兵王麻胡疗之，数日而愈。上闻之，遣中使召麻胡入禁中疗太皇太后疾，亦愈。上喜，即除麻胡翰林医官，赐金紫，仍赐金帛，直数千缗。《涑水记闻》卷十四。</li>
</ol>
</div>
<div id="叶祖洽" class="section level2">
<h2>
<span class="header-section-number">29.47</span> 叶祖洽<a class="anchor" aria-label="anchor" href="#%E5%8F%B6%E7%A5%96%E6%B4%BD"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶十九-叶祖洽-1"></span>
邵武俞翁者，善相人。……叶祖洽儿童时，好骑羊为戏，翁见之曰：「郎君当魁天下士，勉之，无戏。」祖洽遂折节读书。会黄右丞履丁内艰，乡居，祖洽与邑子上官均执弟子礼，师事之。尝过小山寺，遇翁，翁逆谓曰：「状元、榜眼，何自来此？」二人相视而笑曰：「宁有是？」翁曰：「不特尔，又同年焉。吾为子选一题，可预为之备。」二人未之信，戏曰：「题目谓何？」翁指庭下竹一束曰：「当作此。」二人笑而去。熙宁三年，廷试进士，罢诗赋论三题，易以策问。祖洽遂首选，均次之。方悟竹一束，盖策字也。《夷坚甲志》卷九。</p></li>
<li><p><span id="宋轶十九-叶祖洽-2"></span>
熙宁二年，叶祖洽得国子学解。其兄著作佐郎谊知建昌军南城县，寄书与祖洽，托邑人免解进士傅翼持之。翼夜梦人头在箧中，夕夕如此。乃徙谊书于别箧，则又梦人头在其中。到京纳书于祖洽，然后无复此梦。明年，祖洽状元及第。《能改斋漫录》卷十八。</p></li>
<li><p><span id="宋轶十九-叶祖洽-3"></span>
邵武郡庭，有石榴一株，士人视结实之多少，以为登科之信。熙宁庚戌岁，有双实于本末者，又有附枝而双实者。是岁，叶祖洽、上官均名在一二，何与均兄弟同榜。祖洽有句云：「已分桂叶争云路，不负榴花结露枝。」《宋诗纪事》卷二十四引《海录碎事》。</p></li>
<li><p><span id="宋轶十九-叶祖洽-4"></span>
熙宁三年三月春放榜，韩秉国、吕惠卿初考，阿时者皆在高等，讦直者皆在下等；宋次道、刘贡父覆考，皆反之。吴冲卿、陈述古多从初考。叶祖洽策言：「祖宗多因循苟简之政，陛下即位，革而新之。」冲卿等奏从初考，李才元、苏子瞻编排上官均第一，祖洽第二，陆佃第三。上令陈相面读均、祖洽策，擢祖洽第一。又问卷所在，者，佃卷号也，擢第三。子瞻退拟进士对策而献之，且言：「祖洽诋祖宗以媚时君而魁多士，何以正风化？」《苕溪渔隐丛话》后集卷三十引《司马文正公日录》。</p></li>
</ol>
</div>
<div id="上官均" class="section level2">
<h2>
<span class="header-section-number">29.48</span> 上官均<a class="anchor" aria-label="anchor" href="#%E4%B8%8A%E5%AE%98%E5%9D%87"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶十九-上官均-1"></span>
见叶祖洽<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html#%E5%AE%8B%E8%BD%B6%E5%8D%81%E4%B9%9D-%E5%8F%B6%E7%A5%96%E6%B4%BD-1">1</a>。</li>
</ol>
</div>
<div id="余-中" class="section level2">
<h2>
<span class="header-section-number">29.49</span> 余　中<a class="anchor" aria-label="anchor" href="#%E4%BD%99-%E4%B8%AD"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶十九-余中-1"></span>
见朱服<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%B8%80.html#%E5%AE%8B%E8%BD%B6%E4%BA%8C%E5%8D%81%E4%B8%80-%E6%9C%B1%E6%9C%8D-2">2</a>。</p></li>
<li><p><span id="宋轶十九-余中-2"></span>
进士及第后，例期集二月，其醵罸钱，奏宴局什物皆请同年分掌，又选最年少者二人为探花，使赋诗，世谓之探花郎，自唐以来榜榜有之。熙宁中，吴人余中为状元，首乞罢期集，废宴席探花，以厚风俗，执政从之，既而擢中为国子监直讲，以为斯人真可以厚风俗矣。未几，坐受举人贿赂而升名第，事下御史府，至荷校参对，狱具，停废。《东轩笔录》卷六。</p></li>
</ol>
</div>
<div id="徐-铎" class="section level2">
<h2>
<span class="header-section-number">29.50</span> 徐　铎<a class="anchor" aria-label="anchor" href="#%E5%BE%90-%E9%93%8E"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶十九-徐铎-1"></span>
兴化枫亭，徐铎状元故居，手植荔枝，名延寿红，至今尚存。《闽小记》卷下。</li>
</ol>
</div>
<div id="时-彦" class="section level2">
<h2>
<span class="header-section-number">29.51</span> 时　彦<a class="anchor" aria-label="anchor" href="#%E6%97%B6-%E5%BD%A6"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶十九-时彦-1"></span>
时邦美，阳武人。父为郑州牙校，补军将吏，部差押纲至成都，时年六十四，妇方四十余，未有子，谓其夫曰：「我有白金百星，可擕行至蜀，求一妾归，冀得子为身后计。」父至成都输纳毕，访牙侩，见一女甚端丽，诘其家世，不对，窥见以布总发，怪问之，悲泣曰：「父本都下人，为雅州掾官卒，扶护至此，不能归，鬻妾欲办装耳。」父恻然，擕金往见其母，以助其行，又为干行计，同上道，路中谨事掾妻如部曲，至都下，僦居菆殡毕，方辞归。妻迎问买妾状，具以实告。未几，妻有孕，一夕，梦有数人披衲袄，舆一金紫人留堂中。及旦，邦美生，后堂犬亦生九子，故小字十狗。后登进士第一，官至吏部尚书。《苕溪渔隐丛话》后集卷三十六引《东皋杂录》。</p></li>
<li><p><span id="宋轶十九-时彦-2"></span>
状头时彦，母怀之弥月，梦数人皂衣，肩舆一金紫人径入房中。明日，犬生九子皆黑，晚遂生彦，故小名十狗。《同年录》见之。《泊宅编》十卷本卷四。</p></li>
<li><p><span id="宋轶十九-时彦-3"></span>
韩持国知颍川府，时彦以状元及第，每称状元，持国怒曰：「状元无官耶！」自此呼为签判。彦终身衔之。《东斋记事》卷三。《邵氏闻见录》卷十四。</p></li>
<li><p><span id="宋轶十九-时彦-4"></span>
时彦举进士第一人，后为江东小漕。因按部，舟行于大江，阻风系舟僻左港一山下。因与同载二三举人尽却从者，上山闲步。山甚峻，披荒以行。及转山背，忽一小寺出于山顶，已有一老僧下山迎问曰：「岂非时状元乎？」彦既讶：了无从者，且非当路，何以知其至也？僧曰：「此寺佛殿后有人题壁曰：『某年月日，时状元到寺。』某志之有年，今日乃其所记之日时也。某及时晨起，相望久矣。」彦始吐实，而未之信也。相与至佛殿后，旋扫去积尘，始见其字，皆如僧言。而别有题年月，则彦尚未生之前也。观其旁又曰：「此去十三年，官终四品。」彦录之以归，尝以语于人。至大观初，彦以吏部尚书卒，正四品。距见题字时，适十三年矣。《默记》卷中。</p></li>
</ol>
</div>
<div id="焦-蹈" class="section level2">
<h2>
<span class="header-section-number">29.52</span> 焦　蹈<a class="anchor" aria-label="anchor" href="#%E7%84%A6-%E8%B9%88"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶十九-焦蹈-1"></span>
元丰八年，尚书户部侍郎李定权知贡举。给事中兼侍讲蔡卞、起居舍人朱服，同权知贡举。其夜四鼓，开宝寺寓礼部贡院火。承议郎韩玉、冀王宫大小学教授兼穆亲宅讲书翟曼、奉议郎陈之方、宣德郎太学博士马希孟，皆焚死。其后别更，得焦蹈为魁。谚曰：「不因开宝火，安得状元焦。」《能改斋漫录》卷十二。《宋诗纪事》卷一百。</p></li>
<li><p><span id="宋轶十九-焦蹈-2"></span>
见蔡卞<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81%E4%BA%94.html#%E5%AE%8B%E8%BD%B6%E4%BA%8C%E5%8D%81%E4%BA%94-%E8%94%A1%E5%8D%9E-4">4</a>。</p></li>
<li><p><span id="宋轶十九-焦蹈-3"></span>
元丰八年，礼部贡院火，试官马希孟燔死，蔡卞亦几死。京方知开封，募力士逾墙入，挟卞以出，遂再引试。楚公知举，取焦蹈为第一。故当时谚云：「不因试官火，安得状元焦。」《家世旧闻》卷上。《尧山堂外纪》卷四十八。</p></li>
<li><p><span id="宋轶十九-焦蹈-4"></span>
元丰中，姑苏有一瞽者，号「草腰带」，善揣骨听声。一日，王父呼至家……适有捷夫过门报省榜者，王父亟出问榜首姓名，云：「无为人焦蹈。」既入告之，嗟惋不已。王父怪之，因问曰：「知此人声骨否？」曰：「熟知之。」王父曰：「官职如何？」曰：「不能食禄，安问官职也！」众皆以为焦已为大魁，术者之言必谬。经旬，有自京师来者云：「揭榜后六日，焦已死矣。」《中吴纪闻》卷五。</p></li>
</ol>
</div>
<div id="范-镗" class="section level2">
<h2>
<span class="header-section-number">29.53</span> 范　镗<a class="anchor" aria-label="anchor" href="#%E8%8C%83-%E9%95%97"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶十九-范镗-1"></span>
范竑父镗，少年漂泊，尝徒步过豫章村落中，日高未得食，至一山寺。有僧梦黑龙绕其居，既觉，闲步出户，见有穷士凄然坐于山门。僧邀入，解榻推食以待之，且问其所向。竑父曰：「某赴开封试，途穷不能前，奈何！」僧乃倾囊以济其行，其徒且笑且排之。是岁首荐，明年登科，后以龙图阁学士帅江西。其僧尚在，竑父厚报之。《投辖录》。</p></li>
<li><p><span id="宋轶十九-范镗-2"></span>
见王安石<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AD.html#%E5%AE%8B%E8%BD%B6%E5%8D%81%E5%85%AD-%E7%8E%8B%E5%AE%89%E7%9F%B3-87">87</a>。</p></li>
</ol>
</div>
<div id="吕-同" class="section level2">
<h2>
<span class="header-section-number">29.54</span> 吕　同<a class="anchor" aria-label="anchor" href="#%E5%90%95-%E5%90%8C"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶十九-吕同-1"></span>
孙莘老初为太平令，有吕同者学于孙，一夕，梦试南宫，中高选，主人，孙也，衣绯鱼。觉以告孙，孙曰：「子学已充，料不日取高第，而某方仕州县，何事文衡？况朱衣岂主文服耶！」熙宁初，吕赴礼部试，孙以记注、知谏院同知贡举，尚衣绯。吕大喜，必在高等。俄又被黜，大怅恨，自放江湖，无复仕宦意。元丰初，吕以五举免解，再赴礼部。孙以秘书少监知举，尚衣五品服。牓出，吕预高荐。及贽谢，孙厅宇侍执，宛如平昔之梦。《渑水燕谈录》卷六。</li>
</ol>
</div>
<div id="张-谔" class="section level2">
<h2>
<span class="header-section-number">29.55</span> 张　谔<a class="anchor" aria-label="anchor" href="#%E5%BC%A0-%E8%B0%94"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶十九-张谔-1"></span>
见张方平<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%BA%8C.html#%E5%AE%8B%E8%BD%B6%E5%8D%81%E4%BA%8C-%E5%BC%A0%E6%96%B9%E5%B9%B3-24">24</a>。</li>
</ol>
</div>
<div id="王献可" class="section level2">
<h2>
<span class="header-section-number">29.56</span> 王献可<a class="anchor" aria-label="anchor" href="#%E7%8E%8B%E7%8C%AE%E5%8F%AF"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶十九-王献可-1"></span>
冯翊士人王献可，字君和。元丰中，试京师，待榜次，一日晨起，市人新鱼至，掷骰钱赌之。君和祝骰钱以卜前程，一掷得鱼，市人拊膺曰：「我家数口，绝食已二日，就一熟分人赊此鱼，望获数钱，以为举家之食，子乃一掷胜之，我家食禄尽矣。」君和恻然哀之，不取鱼，又以数钱遗之，市人谢而去。及下第西归，路经渑池，早发山谷间，猝为群盗所执，下路十数里，天明，阅客行囊，一少年忽直前问君和：「非京师邸中乞我鱼不取者乎？今日乃相见于此。」再三慰谢，并同行皆免。《续夷坚志》卷四。</li>
</ol>
</div>
<div id="饶-𫗧" class="section level2">
<h2>
<span class="header-section-number">29.57</span> 饶　𫗧<a class="anchor" aria-label="anchor" href="#%E9%A5%B6-%F0%AB%97%A7"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶十九-饶𫗧-1"></span>
抚人饶𫗧者，驰辨逞才，素捭阖于都下。熙宁初，免解到阙，因又失意。当朝廷始立青苗，方沮议交上，大丞相闭门不视事之际，生将出关，以诗投相阁，曰：「又还垂翅下烟霄，归指临川去路遥。二亩荒田须卖却，要钱准备纳青苗。」丞相亦以十金赆之。生少与刘史馆相公冲之有素，时刘相馆职知衡州，生假道封下，因谒之。公覩名纸，已𫖹额不悦，生趋前亟曰：「某此行有少急干，不可暂缓，行李已出南关，又不敢望旌麾潜过，须一拜见，但乞一饭而去。」公既闻不肯少留，遂开怀待之。问曰：「涂中无阙否？」生曰：「并无，惟乏好酒尔。」遂赠佳酝一担。拜别，鞭马遂行，公颇幸其去。至耒阳，密觇其令誉不甚谨，遽谒之曰：「知郡学士甚托致意，有双壶，乃兵厨精酝，仗某至奉赠，请具书谢之。」其令闻以书为谢，必非诳诈。又幸其以酒令故人送至，其势可持，大喜之。急戒刻木，数刻间，醵金半锾赆之，瞥然遂去。后数日，刘公得谢酝书方寤，寤已噬脐矣。又一岁，下第出京，庇巨商厚货以免征算，自撰除目一纸，尽宰府两禁及三路巨镇除拜迁移，皆近拟议。凡过关，首谒局吏，坐定遽曰：「还闻近日差除否？」仕人无不愿闻者。曰：「某前数日闻镇院，临出京在某官宅恰见内探，录至遂行。其间宁不少关亲旧者？」闻之无不愿见。读讫即曰：「下第穷生，弊舟无一物，致烦公吏略赐一检。」其官皆曰：「岂烦如是。」言讫拜辞，飘然遂行。凡借此术下汴、淮，历江海，其关赋仅免二三千缗。《湘山野录》卷下。</li>
</ol>
</div>
<div id="周-韶" class="section level2">
<h2>
<span class="header-section-number">29.58</span> 周　韶<a class="anchor" aria-label="anchor" href="#%E5%91%A8-%E9%9F%B6"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶十九-周韶-1"></span>
濠守侯德裕侍郎藏东坡一帖云：杭州营籍周韶，多蓄奇茗，尝与君谟鬬，胜之。韶又知作诗。子容过杭，述古饮之，韶泣求落籍。子容曰：「可作一绝。」韶援笔立成，曰：「陇上巢空岁月惊，忍看回首自梳翎。开笼若放雪衣女，长念观音般若经。」韶时有服，衣白。一座嗟叹，遂落籍。同辈皆有诗送之，二人者最善。胡楚云：「淡妆轻素鹤翎红，移入朱栏便不同。应笑西园桃与李，强匀颜色待秋风。」龙靓云：「桃花流水本无尘，一落人间几度春。解佩暂酬交甫意，濯缨还作武陵人。」固知杭人多慧也。《侯鲭录》卷七。《云烟过眼录》卷上。《尧山堂外纪》卷五十三。《宋诗纪事》卷九十七。</li>
</ol>
</div>
<div id="胡-楚-龙-靓" class="section level2">
<h2>
<span class="header-section-number">29.59</span> 胡　楚　龙　靓<a class="anchor" aria-label="anchor" href="#%E8%83%A1-%E6%A5%9A-%E9%BE%99-%E9%9D%93"><i class="fas fa-link"></i></a>
</h2>
<ol style="list-style-type: decimal">
<li><p><span id="宋轶十九-胡-1"></span> <span id="宋轶十九-楚-1"></span> <span id="宋轶十九-龙-1"></span> <span id="宋轶十九-靓-1"></span>
见周韶<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D.html#%E5%AE%8B%E8%BD%B6%E5%8D%81%E4%B9%9D-%E5%91%A8%E9%9F%B6-1">1</a>。</p></li>
<li><p><span id="宋轶十九-胡-2"></span> <span id="宋轶十九-楚-2"></span> <span id="宋轶十九-龙-2"></span> <span id="宋轶十九-靓-2"></span>
见张先<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html#%E5%AE%8B%E8%BD%B6%E5%8D%81%E5%9B%9B-%E5%BC%A0%E5%85%88-17">17</a>、<a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%9B%9B.html#%E5%AE%8B%E8%BD%B6%E5%8D%81%E5%9B%9B-%E5%BC%A0%E5%85%88-18">18</a>。</p></li>
</ol>
</div>
<div id="娼姥李氏" class="section level2">
<h2>
<span class="header-section-number">29.60</span> 娼姥李氏<a class="anchor" aria-label="anchor" href="#%E5%A8%BC%E5%A7%A5%E6%9D%8E%E6%B0%8F"><i class="fas fa-link"></i></a>
</h2>
<ol style="list-style-type: decimal">
<li>
<span id="宋轶十九-娼姥李氏-1"></span>
元丰中，夏戎之母梁氏遣将引兵卒至保安军顺宁寨，围之数重。时寨兵至少，人心危惧。有娼姥李氏，得梁氏阴事甚详，乃掀衣登陴，抗声骂之，尽发其私，虏人皆掩耳，并力射之莫能中。李氏言愈丑，虏人度李终不可得，恐且得罪，遂托以他事，中夜解去。《梦溪笔谈》卷二十五。</li>
</ol>
</div>
</div>
  <div class="chapter-nav">
<div class="prev"><a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E5%85%AB.html"><span class="header-section-number">28</span> 宋人轶事汇编卷十八</a></div>
<div class="next"><a href="%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E4%BA%8C%E5%8D%81.html"><span class="header-section-number">30</span> 宋人轶事汇编卷二十</a></div>
</div></main><div class="col-md-3 col-lg-2 d-none d-md-block sidebar sidebar-chapter">
    <nav id="toc" data-toggle="toc" aria-label="On this page"><h2>On this page</h2>
      <ul class="nav navbar-nav">
<li><a class="nav-link" href="#%E5%AE%8B%E4%BA%BA%E8%BD%B6%E4%BA%8B%E6%B1%87%E7%BC%96%E5%8D%B7%E5%8D%81%E4%B9%9D"><span class="header-section-number">29</span> 宋人轶事汇编卷十九</a></li>
<li><a class="nav-link" href="#%E9%82%B5-%E9%9B%8D"><span class="header-section-number">29.1</span> 邵　雍</a></li>
<li><a class="nav-link" href="#%E9%82%B5%E4%BC%AF%E6%B8%A9"><span class="header-section-number">29.2</span> 邵伯温</a></li>
<li><a class="nav-link" href="#%E9%82%B5-%E6%BA%A5"><span class="header-section-number">29.3</span> 邵　溥</a></li>
<li><a class="nav-link" href="#%E9%82%B5-%E5%8D%9A"><span class="header-section-number">29.4</span> 邵　博</a></li>
<li><a class="nav-link" href="#%E9%81%93%E5%B1%B1%E5%85%AC%E5%AD%90"><span class="header-section-number">29.5</span> 道山公子</a></li>
<li><a class="nav-link" href="#%E5%91%A8%E6%95%A6%E9%A2%90"><span class="header-section-number">29.6</span> 周敦颐</a></li>
<li><a class="nav-link" href="#%E5%BC%A0-%E8%BD%BD"><span class="header-section-number">29.7</span> 张　载</a></li>
<li><a class="nav-link" href="#%E5%BC%A0-%E6%88%AC"><span class="header-section-number">29.8</span> 张　戬</a></li>
<li><a class="nav-link" href="#%E7%A8%8B-%E7%8F%A6"><span class="header-section-number">29.9</span> 程　珦</a></li>
<li><a class="nav-link" href="#%E7%A8%8B-%E9%A2%A2"><span class="header-section-number">29.10</span> 程　颢</a></li>
<li><a class="nav-link" href="#%E7%A8%8B-%E9%A2%90"><span class="header-section-number">29.11</span> 程　颐</a></li>
<li><a class="nav-link" href="#%E5%A7%9C-%E6%84%9A"><span class="header-section-number">29.12</span> 姜　愚</a></li>
<li><a class="nav-link" href="#%E5%91%A8%E9%95%BF%E5%AD%BA"><span class="header-section-number">29.13</span> 周长孺</a></li>
<li><a class="nav-link" href="#%E6%9D%8E-%E5%B9%B3"><span class="header-section-number">29.14</span> 李　平</a></li>
<li><a class="nav-link" href="#%E5%88%98-%E7%BB%9A"><span class="header-section-number">29.15</span> 刘　绚</a></li>
<li><a class="nav-link" href="#%E8%B0%A2%E8%89%AF%E4%BD%90"><span class="header-section-number">29.16</span> 谢良佐</a></li>
<li><a class="nav-link" href="#%E6%B8%B8-%E9%85%A2"><span class="header-section-number">29.17</span> 游　酢</a></li>
<li><a class="nav-link" href="#%E6%9D%A8-%E6%97%B6"><span class="header-section-number">29.18</span> 杨　时</a></li>
<li><a class="nav-link" href="#%E5%B0%B9-%E7%84%9E"><span class="header-section-number">29.19</span> 尹　焞</a></li>
<li><a class="nav-link" href="#%E6%9D%A8%E5%9B%BD%E5%AE%9D"><span class="header-section-number">29.20</span> 杨国宝</a></li>
<li><a class="nav-link" href="#%E6%9D%8E-%E6%BD%9C"><span class="header-section-number">29.21</span> 李　潜</a></li>
<li><a class="nav-link" href="#%E9%99%88%E5%90%9B%E8%A1%8C"><span class="header-section-number">29.22</span> 陈君行</a></li>
<li><a class="nav-link" href="#%E6%9C%B1%E5%85%89%E5%BA%AD"><span class="header-section-number">29.23</span> 朱光庭</a></li>
<li><a class="nav-link" href="#%E5%88%98-%E6%81%95"><span class="header-section-number">29.24</span> 刘　恕</a></li>
<li><a class="nav-link" href="#%E8%B5%B5%E5%BD%A6%E8%8B%A5"><span class="header-section-number">29.25</span> 赵彦若</a></li>
<li><a class="nav-link" href="#%E8%B5%B5%E5%85%83%E8%80%81"><span class="header-section-number">29.26</span> 赵元老</a></li>
<li><a class="nav-link" href="#%E6%9C%B1%E5%AF%BF%E6%98%8C"><span class="header-section-number">29.27</span> 朱寿昌</a></li>
<li><a class="nav-link" href="#%E5%BC%A0-%E4%BB%8B"><span class="header-section-number">29.28</span> 张　介</a></li>
<li><a class="nav-link" href="#%E5%A7%9A-%E5%8B%94"><span class="header-section-number">29.29</span> 姚　勔</a></li>
<li><a class="nav-link" href="#%E5%BC%A0-%E4%BA%B6"><span class="header-section-number">29.30</span> 张　亶</a></li>
<li><a class="nav-link" href="#%E7%8E%8B-%E8%A7%82"><span class="header-section-number">29.31</span> 王　观</a></li>
<li><a class="nav-link" href="#%E7%8E%8B-%E8%A7%8C"><span class="header-section-number">29.32</span> 王　觌</a></li>
<li><a class="nav-link" href="#%E9%99%88%E5%A4%A7%E9%9B%85"><span class="header-section-number">29.33</span> 陈大雅</a></li>
<li><a class="nav-link" href="#%E5%BE%90-%E7%A7%AF"><span class="header-section-number">29.34</span> 徐　积</a></li>
<li><a class="nav-link" href="#%E6%BD%98%E5%85%B4%E5%97%A3"><span class="header-section-number">29.35</span> 潘兴嗣</a></li>
<li><a class="nav-link" href="#%E6%9D%8E%E5%BD%A6%E9%AB%98"><span class="header-section-number">29.36</span> 李彦高</a></li>
<li><a class="nav-link" href="#%E5%91%A8-%E8%B4%AF"><span class="header-section-number">29.37</span> 周　贯</a></li>
<li><a class="nav-link" href="#%E6%9D%8E%E5%A3%AB%E5%AE%81"><span class="header-section-number">29.38</span> 李士宁</a></li>
<li><a class="nav-link" href="#%E6%9B%B9-%E7%84%95"><span class="header-section-number">29.39</span> 曹　焕</a></li>
<li><a class="nav-link" href="#%E9%87%8A%E6%99%BA%E7%BC%98"><span class="header-section-number">29.40</span> 释智缘</a></li>
<li><a class="nav-link" href="#%E9%87%8A%E6%84%BF%E6%88%90"><span class="header-section-number">29.41</span> 释愿成</a></li>
<li><a class="nav-link" href="#%E9%87%8A%E5%8C%96%E6%88%90"><span class="header-section-number">29.42</span> 释化成</a></li>
<li><a class="nav-link" href="#%E9%87%8A%E9%87%8D%E5%96%9C"><span class="header-section-number">29.43</span> 释重喜</a></li>
<li><a class="nav-link" href="#%E5%90%B4%E6%9C%89%E6%96%B9"><span class="header-section-number">29.44</span> 吴有方</a></li>
<li><a class="nav-link" href="#%E9%83%91%E5%8F%94%E7%86%8A"><span class="header-section-number">29.45</span> 郑叔熊</a></li>
<li><a class="nav-link" href="#%E7%8E%8B%E9%BA%BB%E8%83%A1"><span class="header-section-number">29.46</span> 王麻胡</a></li>
<li><a class="nav-link" href="#%E5%8F%B6%E7%A5%96%E6%B4%BD"><span class="header-section-number">29.47</span> 叶祖洽</a></li>
<li><a class="nav-link" href="#%E4%B8%8A%E5%AE%98%E5%9D%87"><span class="header-section-number">29.48</span> 上官均</a></li>
<li><a class="nav-link" href="#%E4%BD%99-%E4%B8%AD"><span class="header-section-number">29.49</span> 余　中</a></li>
<li><a class="nav-link" href="#%E5%BE%90-%E9%93%8E"><span class="header-section-number">29.50</span> 徐　铎</a></li>
<li><a class="nav-link" href="#%E6%97%B6-%E5%BD%A6"><span class="header-section-number">29.51</span> 时　彦</a></li>
<li><a class="nav-link" href="#%E7%84%A6-%E8%B9%88"><span class="header-section-number">29.52</span> 焦　蹈</a></li>
<li><a class="nav-link" href="#%E8%8C%83-%E9%95%97"><span class="header-section-number">29.53</span> 范　镗</a></li>
<li><a class="nav-link" href="#%E5%90%95-%E5%90%8C"><span class="header-section-number">29.54</span> 吕　同</a></li>
<li><a class="nav-link" href="#%E5%BC%A0-%E8%B0%94"><span class="header-section-number">29.55</span> 张　谔</a></li>
<li><a class="nav-link" href="#%E7%8E%8B%E7%8C%AE%E5%8F%AF"><span class="header-section-number">29.56</span> 王献可</a></li>
<li><a class="nav-link" href="#%E9%A5%B6-%F0%AB%97%A7"><span class="header-section-number">29.57</span> 饶　𫗧</a></li>
<li><a class="nav-link" href="#%E5%91%A8-%E9%9F%B6"><span class="header-section-number">29.58</span> 周　韶</a></li>
<li><a class="nav-link" href="#%E8%83%A1-%E6%A5%9A-%E9%BE%99-%E9%9D%93"><span class="header-section-number">29.59</span> 胡　楚　龙　靓</a></li>
<li><a class="nav-link" href="#%E5%A8%BC%E5%A7%A5%E6%9D%8E%E6%B0%8F"><span class="header-section-number">29.60</span> 娼姥李氏</a></li>
</ul>

      <div class="book-extra">
        <ul class="list-unstyled">
          
        </ul>
</div>
    </nav>
</div>

</div>
</div> <!-- .container -->

<footer class="bg-primary text-light mt-5"><div class="container"><div class="row">

  <div class="col-12 col-md-6 mt-3">
    <p>"<strong>历史上的一些人</strong>" was written by 林峰. It was last built on 2022-06-02.</p>
  </div>

  <div class="col-12 col-md-6 mt-3">
    <p>This book was built by the <a class="text-light" href="https://bookdown.org">bookdown</a> R package.</p>
  </div>

</div></div>
</footer>
</body>
</html>
